&nbsp;&nbsp;&nbsp;&nbsp;<h1>艳异编卷四·仙部</h1><br><br>&nbsp;&nbsp;&nbsp;&nbsp;<font&nbsp;color='#cc0000'>裴航<br><br>&nbsp;&nbsp;&nbsp;&nbsp;唐长庆中，有裴航秀才，因下第，游于鄂渚，谒故旧友人崔相国。值相国赠钱二十万，遂挈归于京。因佣巨舟，载于襄汉。同载有樊夫人，乃国色也。言词间接，帷帐比邻，航虽亲切，无计导达而睹面焉。因赂侍婢袅烟，求达诗一章，曰：<br><br>&nbsp;&nbsp;&nbsp;&nbsp;向为胡越犹怀想，况遇天仙隔锦屏。<br><br>&nbsp;&nbsp;&nbsp;&nbsp;倘若玉京朝会去，愿随鸾鹤入青冥。<br><br>&nbsp;&nbsp;&nbsp;&nbsp;诗往，久而无答。航数诘袅烟，烟曰：“娘子见诗若不闻，如何！”航无计，因在道求名酝、珍果而献之。夫人乃使袅烟召航相识。及褰帷，因玉莹光寒，花明景丽，云低发鬓，月淡修眉，举止乃烟霞外人，肯与尘俗为偶。航再拜揖，愕胎久之。夫人曰：“妾有夫在汉南，将欲弃官，而幽栖岩谷，召某一诀耳。深哀草扰，虑不及期，岂更有情留盼他人耶？但喜与郎君同舟共济，无以谐谑为意尔。”航曰：“不敢。”饮讫而归。操比冰霜，不可于冒。夫人后使袅烟持诗一章，曰：<br><br>&nbsp;&nbsp;&nbsp;&nbsp;一饮琼浆百感生，玄霜捣尽见云英。<br><br>&nbsp;&nbsp;&nbsp;&nbsp;蓝桥便是神仙窟，何必崎岖上玉京。<br><br>&nbsp;&nbsp;&nbsp;&nbsp;航览之，空愧佩而已。然亦不能洞达诗之旨趣。后更不复见，但使袅烟达寒暄而已。遂抵襄汉，与使婢挚妆奋不告辞而去。人不能知其所造。航遍求访之，灭迹匿形，竟无踪兆，遂饰装归。辇下经蓝桥驿侧近，因渴甚，遂下道求浆而饮。见茅屋三数间，低而复隘，有老妪绩苎麻。航揖之求浆，妪咄曰：“云英擎一杯浆来，郎君要饮。”航讶之，忆樊夫人诗有“云英”之句，深不自会。俄于苇箔之下，出双玉手捧瓷匝，航接饮之，真玉液也。但觉异香氖氢，透于户外。因还瓯，遽揭箔，睹一女子，露琼英，春融雪彩，脸欺腻玉，鬓惹浓云，娇羞而掩面蔽身，虽红兰之隐幽谷，不足比其芳丽也。航惊怛软足，缩不能去。因白妪曰：“某仆马甚饥，愿憩于此，当厚答谢，幸无见阻。”妪曰：“任郎君自便耳。”遂饭仆袜马。良久，谓妪曰：“向睹小娘子艳丽惊人，姿容擢世，所以踌躇而不能适，愿纳厚礼而娶之，可乎？”妪曰：“渠已许嫁一人，但时未就耳。我今老病，只有此女孙，昨有神仙与灵药一刀圭，但须玉柞臼捣之百日，方可就吞，当得后天而老。若约娶此女者，得玉杵臼，吾当与之也。其余金帛，吾元用处耳。”航拜谢曰：“愿以百日为期，必携杵臼而至，更无许他人。”妪曰：“然。”航恨恨而去。<br><br>&nbsp;&nbsp;&nbsp;&nbsp;及至京国，殊不以举事为意，但于坊曲闹市暄衢，高声访其玉杵臼，曾无影响。或遇朋友，若不相识，众言为狂人。数月余日，忽遇一货玉老翁，曰：“近得虢州药铺卞老书云，有玉杵臼货之。郎君恳求如此，吾当为书导达。”航愧荷珍重，果获杵臼。卞老曰：“非二百缗不可得。”航乃泻囊，兼货仆马，方及其值。遂步骤独挈而抵蓝桥。昔日妪大笑曰：“有如是信士乎？吾岂爱惜女子，而不酬其劳哉。”女亦微笑曰：“虽然，更为吾捣药百日，方议姻好。”妪于襟带间解药，航即捣之，昼为而夜息。夜则妪收药日于内室，航又闻捣药声，因窥之，有玉兔持杵臼，而雪光辉室，可鉴毫芒。于是航之意愈坚。如此日足，妪持而吞之，曰：“吾当人洞而告姻戚，为裴郎具帏帐。”遂挈女人山。谓航曰：“但少留此。”逡巡，车马仆隶，迎航而往。则见一大第连云，珠扉晃日，内有帐幄屏帷，珠翠珍玩，莫不臻至，愈如贵戚家焉。仙童侍女引航人帐，就礼讫，航拜妪，悲泣感荷。妪曰：“裴郎自是清冷裴真人子孙，业当出世，不足深愧老妪也。”及引见诸宾，多神仙中人也。后有仙女，鬟髻霓衣，云是妻之姊耳。航拜讫，女曰：“裴郎不相识耶？”航曰：“昔非姻好，不省拜侍。”女曰：“不忆鄂渚同舟而抵襄汉乎？”航深惊怛，恳悃陈谢。后问左右，曰：“是小娘子之姊云翘夫人，刘纲仙君之妻也。已是高真，为玉皇之女吏。”妪遂遣航将妻，人玉峰洞中，琼楼珠室而居之，饵以蜂雪琼英之丹。体性清虚，毛发绀绿，神化自在，超为上仙。<br><br>&nbsp;&nbsp;&nbsp;&nbsp;至太和中，友人卢颢遇之于蓝桥驿之西，因说得道之事。遂赠蓝田美玉十斤，紫府云丹一粒。叙话永日，使达书于亲爱。卢颢稽颡曰：“兄既得道，如何乞一言而教授。”航曰：“老子曰‘虚其心，实其腹。’今之人心愈实，何由有得道之理。”卢子懵然。而语之曰：“心多妄想，腹漏精液，即虚实可知矣。凡人自有不死之术，还丹之方，但子未便可教，异日言之。”卢子知不可请，但终宴而去。后，世人莫有遇者。　　少室仙姝传宝历中，有封陟孝廉者，居于少室。貌态洁朗，性颇贞端，志在坟典。僻于林薮，探义而星归。腐草阅经，而月坠幽窗。孜孜，俾夜作昼。无非搜索隐奥，未尝纵日时也。书堂之畔，景像可窥。泉石清寒，桂兰幽淡。戏猱每窃其庭果，唳鹤频栖于涧松。虚籁时吟，纤埃画阒。烟锁笋重之翠节，露滋踩躅之红葩。薛蔓衣墙，苔茸毯砌。<br><br>&nbsp;&nbsp;&nbsp;&nbsp;时，夜将午。忽飘酷烈，渐布于庭际。俄有辎拼自空而降，画轮轧轧，直凑格槛。睹一仙姝，侍从华丽。玉佩敲磐，罗裙曳云。体欺浩雪之容光，脸夺芙蓉之濯艳。正容敛衽而揖陟曰：“某籍本上仙，谪居下界，或游人间五岳，或止海面三峰。月到瑶阶愁，莫听其凤管；虫吟粉壁恨，不寐于鸳衾。燕浪语而徘徊，鸾虚歌而缥缈。宝瑟休泛，虬献懒斟。红杏艳枝，激含颦于绮殿；碧桃芳藻，引凝睇于琼楼。既厌晓妆，渐融春思。伏见郎君，神仪浚洁，襟量端朗，学聚流萤，文含隐豹。所以慕其贞朴，爱此孤标。特谒光容。愿持箕帚。又不知郎君雅旨何如？”陇摄衣朗烛，正色而坐。言曰：“某家本贞廉，性惟孤介。贪古人之糟粕，究前圣之指归。编柳苦辛，燃糠幽暗，布被粝食，烧蒿茹藜。但自困穷，终不斯滥。必不敢当神仙降顾。断意如此，幸早回车。”姝曰：“某乍造门墙，未申恳迫，辄有诗一章奉留。复七日更来。”诗曰：<br><br>&nbsp;&nbsp;&nbsp;&nbsp;谪居蓬岛别瑶池，春媚烟花有所思。<br><br>&nbsp;&nbsp;&nbsp;&nbsp;为爱君心能洁白，愿操箕帚奉庭帏。<br><br>&nbsp;&nbsp;&nbsp;&nbsp;陟览之，若不闻。云既去，窗户遗芳。然陟心中不可转也。　　后七日夜，姝又至，骑从如前。时丽容洁服，艳媚巧言，又白陟曰：“某以业缘遽索，魔障起，蓬山瀛岛，绣帐锦宫，恨起红茵，愁生翠被。难窥舞蝶于芳草，每妒流营于绮丛。靡不双飞，俱能对峙，自矜孤寝，转懵深闺。秋却银缸，但凝眸于片月；春寻琼圃，空抒思于残花。所以激切前时，布露丹恳，幸垂采纳，无阻积诚。又不知郎君意竟何如？”陟又正色而言曰：“某身居山薮，志已颛蒙，不识铅华，岂知女色，幸垂速去，无相见尤。”姝曰：“顾不贮其深疑，幸望容其陋质，辄更有诗一章，后七日复来。”诗曰：<br><br>&nbsp;&nbsp;&nbsp;&nbsp;弄玉有夫皆得道，刘纲兼室尽登仙。<br><br>&nbsp;&nbsp;&nbsp;&nbsp;君能仔细窥朝露，须逐云车拜洞天。<br><br>&nbsp;&nbsp;&nbsp;&nbsp;陟览之，又不过意。　　后七日夜，姝又至，柔容冶态，靓衣明眸。又言曰：“逝波难驻，白日易颓。花木不停，薤露非久。轻沤泛水，只得逡巡。微烛当风，莫过瞬息。虚争意气，能得几时？恃赖韶颜，须臾槁木。所以，君夸容鬓，尚未凋零，固止绮罗，贪穷典籍。及其衰老，何以维持。我有还丹，颇能驻命，许其依托，必写襟怀。能遣君寿例三松，瞳芳两目，仙山灵府，任意邀游。莫种槿花，使朝晨而骋艳；休敲石火，尚昏墨而流光。”陟乃怒目而言曰：“我居幽斋，不欺暗室，下惠为师，叔子为证。是何妖精，苦用凌逼，心如铁石，元更多言。倘若迟回，必当窘辱。”侍卫谏曰：“小娘子回车。此木偶人，不足与语。况穷薄当为下鬼，岂神仙配偶耶！”姝长吁曰：“我所以恳者，为是青牛道土之苗裔。况此时一失，又须旷居六百年。不是细事。放戏，此子大是忍人。”又留诗曰：<br><br>&nbsp;&nbsp;&nbsp;&nbsp;萧郎不顾凤楼人，云涩回车泪脸新，<br><br>&nbsp;&nbsp;&nbsp;&nbsp;愁想蓬瀛归去路，难窥旧苑碧桃春。<br><br>&nbsp;&nbsp;&nbsp;&nbsp;辎出户，珠翠响空，泠泠拎箫笙，杳杳云路。然陟意不易。<br><br>&nbsp;&nbsp;&nbsp;&nbsp;后三年，涉染疾而终。为太山所追，束以巨锁。使者驱之，欲至幽府。忽遇神仙骑从，清道甚严，使者躬身于路左。曰：“上元夫人游太山耳。”俄有仙骑召使者，与囚俱来。陟至彼仰窥，乃昔日求偶仙姝也。但左右弹指悲嗟。仙姝遂索追状曰：“不能于此人无情。”遂索大笔判曰：“封陟性虽执迷，操惟坚洁，实由朴戆，难责风情。宜更延一纪。”左右令涉跪谢。使者遂解去铁锁，曰：“仙官已释，则幽府无敢追摄。”使者却引归。良久苏息。后追悔昔日之事，恸哭自咎而已。<br><br>&nbsp;&nbsp;&nbsp;&nbsp;嵩岳嫁女记三礼田者，甚有文道，熟读群书。与其友邓韶，博学相类，皆以人昧不能彰其明。家于洛阳，元和癸巳岁，仲秋望夕，携觞晚出建春门，期望月于韶别墅。行二三里，遇韶亦携觞自东来，驻马道周，未决所适。有二书生乘骢，复出建春门。揖谬、韶曰：“二君子挈，得非求今夕望月之地乎？某敝庄，水竹台榭，名闻洛下，东南去此二三里。倘能迂辔，冀展倾盖之分耳。”韶甚惬所望，乃从而往。问其姓氏，多他语对。行数里，桂轮已升。至一车门，始人，甚荒凉。又行数百步，有异香迎前而来，则豁然真境矣。飞泉交流，松桂夹道，奇花异草，照烛如昼；好鸟腾翥，风和月莹。韶请疾马飞觞。书生曰：“足下中，厥味何如？”韶曰：“乾和五，虽上清醍醐，计不加此味也。”书生曰：“某有瑞露之酒，酿于百花之中，不知与足下五孰愈耳。”谓小童曰：“折烛夜一花，倾与二君子尝。”其花四出而深红，圆如小瓶，径三寸余，绿叶，形类杯，触之有余韵。小童折花至，倾于竹叶中，凡飞数巡，其味甘香，不可比状。饮讫，又东南行数里，至一门。书生揖二客下马，仍以烛夜花中之余，赉诸从者。饮一杯，皆大醉，各止于户外。乃引客人，则有鸾鹤数十，腾舞来迎，步而前，花转繁，酒味尤美，其百花皆芳香压枝于路旁。凡历池馆台榭，率皆陈设盘筵，若有所待，但不留韶坐。韶饮多，行又甚倦，请暂憩盘筵。书生曰：“坐有何难，但不利于君耳。”韶诘其由。曰：“今夕，中天群仙会于兹，岳籍君神魄不离腥，请以知礼导升降，此皆诸仙位坐，不宜尘触耳。”言讫，见直北花烛亘天，萧韶沸空。驻云母双车于金堤之上，设水精方盘于瑶幄之内。群仙方奏霓裳羽衣曲，书生前进请命，再拜夫人。夫人摹帷笑曰：“下城之人而能知礼，然服食之气然犹射人，不可近它。贵婿可各赐薰髓酒一杯。”韶饮讫，觉肌肤温润，稍异常人，嘘吸皆异香气。夫人问左右：“谁人召来？”曰：“卫符卿、李八百。”夫人曰：“便令此二童接待。”于是二童引韶于群仙之后。纵目，问曰：“相者谁？”曰：“刘纲。”“侍者谁？”曰：“茅盈东邻女。”“弹筝击筑者谁？”曰：“麻姑、谢自然。”“幄中坐者谁？”曰：“西王母。”<br><br>&nbsp;&nbsp;&nbsp;&nbsp;俄有一人，驾鹤而来。王母曰：“久望。”有玉女问曰：“礼生来未？”于是，引韶进，立于碧玉堂下左。刘君笑曰：“适缘莲花峰士奏章，事须决遣。尚多未来客，何言久望乎？”王母曰：“奏章事者，有何所为？”曰：“浮梁县令宋延年，以其人因贿赂履官途，以苛虐为官政，生情于案犊，忠恕之道蔑闻，惟杂于货财，巧伪之计更作，自贻覆，以促余龄，但以莲华峰叟受托于人。奏章甚恳，特缓死限，量延五年。”问：“刘君谁？”曰：“汉朝天子。”续有一人，驾黄龙，戴黄旗，导以笙歌，从以嫔嫡，及瑶幄而下。王母复问曰：“李君来何迟？”曰：“为敕龙神设水旱之计，作猕淮蔡，以歼妖逆。”汉主曰：“奈百姓何？”曰：“上帝亦有此间，予一表断其惑矣。”曰：“可得闻乎？”曰：“不能悉记，略举大纲耳。表云：‘某孙某，克丕业，德洽兆庶，临履深薄，匪敢怠荒。不劳师车，平中夏、西蜀之孽；不费天府，扫东吴、上党之妖。九在已见其廓清，一方尚屯其气。伏以虺蜴肆毒痛于淮蔡，豺狼尚惜其口喙，蝼蚁犹固其封疆。若遣时丰人安，是稔群丑；但使年饥疠作，必摇人心。如此倒戈而攻，可以席卷。祸三州之逆党，所损至微；安六合之疾田亡，其利则厚。伏请神龙施水，厉鬼行灾。由此天诛，以资战力。’”汉主曰：“表至嘉，第既允许，可以前贺诛锄矣。”书生谓韶：“此开元、天宝太平之主也。”未顷，闻萧韶自空而下，执绎节者前唱言：“穆天子来。”奏乐，群仙皆起。王母避位，拜迎二主，降阶人幄，环坐而饮。王母曰：“何不拉取老轩辕来？”曰：“他今夕主张月宫之宴，非不勤请耳。”王母又曰：“瑶池一别后，陵谷几迁移。向来观洛阳东城，已丘墟矣。定鼎门西路，忽焉复新。市朝云改，名利如旧，可以悲叹耳。”穆王把酒，请王母歌。以珊瑚钩击盘而歌曰：劝君酒，为君悲且吟。<br><br>&nbsp;&nbsp;&nbsp;&nbsp;自从频见市朝改，无复瑶池宴乐心。<br><br>&nbsp;&nbsp;&nbsp;&nbsp;王母持杯，穆天子歌曰：<br><br>&nbsp;&nbsp;&nbsp;&nbsp;奉君酒，休叹市朝非。<br><br>&nbsp;&nbsp;&nbsp;&nbsp;早知无复瑶池兴，悔驾骅骝草草归。<br><br>&nbsp;&nbsp;&nbsp;&nbsp;歌竟，与王母话瑶池旧事，乃重歌一章云：<br><br>&nbsp;&nbsp;&nbsp;&nbsp;八马回乘漫风，犹思往事憩昭宫，<br><br>&nbsp;&nbsp;&nbsp;&nbsp;宴移玄圃情方洽，乐奏钧天曲未终。<br><br>&nbsp;&nbsp;&nbsp;&nbsp;斜汉露凝残月冷，流霞杯泛曙光红。<br><br>&nbsp;&nbsp;&nbsp;&nbsp;昆仑回首不知处，疑是酒酣魂梦中。<br><br>&nbsp;&nbsp;&nbsp;&nbsp;王母酬穆天子歌曰：<br><br>&nbsp;&nbsp;&nbsp;&nbsp;一曲笙歌瑶水滨，曾留逸足驻征轮，<br><br>&nbsp;&nbsp;&nbsp;&nbsp;人间甲子周千岁，灵境杯筋初一巡。<br><br>&nbsp;&nbsp;&nbsp;&nbsp;玉兔银河终不夜，奇花好树镇长春。<br><br>&nbsp;&nbsp;&nbsp;&nbsp;悄知穆满饶词句，歌向俗流疑误人。<br><br>&nbsp;&nbsp;&nbsp;&nbsp;酒至汉武帝，王母又歌曰：<br><br>&nbsp;&nbsp;&nbsp;&nbsp;珠露金风下界秋，汉家陵树冷修修。<br><br>&nbsp;&nbsp;&nbsp;&nbsp;当时不得仙桃力，寻作浮尘飘垅头。汉主上王母酒，歌以送之曰：<br><br>&nbsp;&nbsp;&nbsp;&nbsp;五十余年四海清，自亲丹灶得长生。<br><br>&nbsp;&nbsp;&nbsp;&nbsp;若言尽是仙桃力，看取神仙簿上名。帝把酒曰：“吾闻丁令威能歌。”命左右召来。令威至，帝又遣子晋吹笙以和，歌曰：<br><br>&nbsp;&nbsp;&nbsp;&nbsp;月照骊山露泣花，似悲先帝早升遐，<br><br>&nbsp;&nbsp;&nbsp;&nbsp;至今犹有长生鹿，时绕温泉望翠华。<br><br>&nbsp;&nbsp;&nbsp;&nbsp;帝持杯久之。王母曰：“应须召叶静能来唱一曲，叙当时事。”静能续至，跪献帝酒，复歌曰：<br><br>&nbsp;&nbsp;&nbsp;&nbsp;幽蓟烟尘别九重，贵妃汤殿罢歌钟。<br><br>&nbsp;&nbsp;&nbsp;&nbsp;中宵扈从无全仗，大驾苍黄发六龙。<br><br>&nbsp;&nbsp;&nbsp;&nbsp;妆匣尚留金翡翠，暖池犹浸玉芙蓉。<br><br>&nbsp;&nbsp;&nbsp;&nbsp;荆棒一闭朝元路，惟有悲凤吹晚松。歌竟，帝凄惨良久，诸仙亦凄然。于是，黄龙持杯，立于车前，再拜祝曰：<br><br>&nbsp;&nbsp;&nbsp;&nbsp;上清神女，玉京仙郎，<br><br>&nbsp;&nbsp;&nbsp;&nbsp;乐此今夕，和鸣凤凰；<br><br>&nbsp;&nbsp;&nbsp;&nbsp;凤凰和鸣，将翱将翔。<br><br>&nbsp;&nbsp;&nbsp;&nbsp;与天齐休，庆流无央。<br><br>&nbsp;&nbsp;&nbsp;&nbsp;仙郎即以鲛绡五千匹、海人文锦三千端、琉璃琥珀器一百床、明月骊珠各十斛，赠奏乐仙女。乃有四鹤立于车前，载仙郎并相者、侍者，兼有宝花台。俄进法膳，凡数十味。亦沾及韶。韶袄，有仙女捧玉箱，托红笺笔砚而至，请催妆诗。于是，刘纲诗曰：<br><br>&nbsp;&nbsp;&nbsp;&nbsp;玉为质兮花为颜，蝉为鬓兮云为环。<br><br>&nbsp;&nbsp;&nbsp;&nbsp;何劳傅粉兮施渥丹，早出娉婷兮缥缈间。<br><br>&nbsp;&nbsp;&nbsp;&nbsp;于是，茅盈诗云：水精帐开银烛明，凤摇珠佩连云清。<br><br>&nbsp;&nbsp;&nbsp;&nbsp;休匀红粉饰花态，早驾双鸾朝玉京。<br><br>&nbsp;&nbsp;&nbsp;&nbsp;巢父诗曰：<br><br>&nbsp;&nbsp;&nbsp;&nbsp;三星在天银汉回，人间曙色东方来。<br><br>&nbsp;&nbsp;&nbsp;&nbsp;玉苗琼蕊亦宜夜，来使一花冲晓开。诗既入，内有环佩声。即有玉女数十，引仙郎入帐，召韶行礼。礼毕，二书生复引韶辞夫人。夫人曰：“非无至宝可以相赠，但尔力不任携挈耳。”各赐延寿酒一杯，曰：“可增人间半甲子。”复命卫符卿等引还人间，无使归途寂寞。于是，二童引韶而去。折花倾酒，步步惜别。卫君谓韶曰：“夫人白日上升，骖鸾驾鹤，在积习而已。未有积德累仁，抱才蕴学，卒不享爵禄者，吾未之信。倘吾子尘牢可逾，俗桎可脱，自今后十五年，待子于三十六峰。愿珍重自爱。”复出来时车门，握手告别。别讫，行四五步，音失所在，惟见嵩山嵯峨倚天，得樵径而归。及还家，已岁余。室人招魂葬于北之原，坟草宿矣。于是，韶捐弃家室，同人少室山。今不知所在。<br><br>&nbsp;&nbsp;&nbsp;&nbsp;<font&nbsp;color='#cc0000'>裴谌<br><br>&nbsp;&nbsp;&nbsp;&nbsp;裴谌、王敬伯、梁芳约为方外之友。隋大业中，相与入白鹿山学道。谓黄白可成，不死之药可致；云飞羽化，无非积学，辛勤采炼，手足胼胝，十数年间，亡何，梁芳死。敬伯谓谌曰：“吾所以去国亡家，耳绝丝竹，口厌肥豢，目弃奇色；去华屋而乐斋居，贱珍物而贵寂寞者，岂非觊乘云驾鹤，游戏蓬壶。纵其不成，亦望长生，寿比大地耳。今仙海无涯，长生未致，辛勤于灵山之外，不免就死。敬伯所乐，将下山乘肥衣轻，听歌玩色，游于京洛。意足，然后求达，垂功立事，以荣耀人寰。纵不能憩三山，饮瑶池，骏龙衣霞，歌鸾舞凤，与仙翁为侣，且着金拖紫，图形凌烟，厕卿大夫之间。何如哉？子盍归乎，无空死深山。”谌曰：“吾乃梦醒者，不复低迷。”敬伯遂归。谌留之不得。　　时唐贞观初，以旧籍调授左武卫骑曹参军，大将军赵妻之以女，数年间迁大理延评，衣绯。奉使淮南，舟行过高邮。制使之行，呵叱风生，舟船不敢动。时淮天雨，忽有一渔舟突过，中有老人，衣蓑戴笠，鼓棹而去，其疾如凤。敬伯以为，吾乃制使，威振远近，此渔父敢突过！试视之，乃谌也。遂令追之，因请维舟，延之座内，握手慰之曰：“兄久居深山，抛掷名宦而无成，到此极也！夫风不可系，影不可。古人倦夜长尚秉烛游，况少年白昼而掷之乎？敬伯自出山数年，今廷尉平事矣。昨者推狱平允，乃大锡命服，淮南疑狱，今谳于有司，上择详明吏复讯之。敬伯预其选，故有是行。虽未可言官达，比之山侪，自谓差胜。兄甘劳苦尚如曩日，奇哉奇哉！今何所需？当以奉给。”谌曰：“吾叟野人，心近云鹤，未可以腐鼠吓也。吾子沉浮，鱼鸟各适，何必矜炫也，夫人世之所需者，吾当给尔，子何以赠我与中山之友？或市药于广陵，亦有息肩之地。青园桥东，有数里樱桃园，园北车门，即吾宅也。子公事稍隙，寻我于此。”遂然而去。<br><br>&nbsp;&nbsp;&nbsp;&nbsp;敬伯到广陵十余日，事少闲，思谌言，因此寻之，果有车门。试问之，乃裴宅也。人引以进。初尚荒凉，移步愈佳。行数百步，方及大门。楼阁重重，花木鲜秀，似非人境，烟翠葱笼，景色艳媚，不可形状。香风飒来，神清气爽，飘飘然有凌云之意，不复以使车为重，视其身若腐鼠，视其徒若蝼蚁。既而稍闻剑佩之声。二青衣出曰：“阿郎来。”俄有一人，衣冠伟然，仪貌奇丽。敬伯前拜视之，乃谌也。裴慰之曰：“尘界任官，久食腥膻，愁欲之火，焰于胸中，负之而行，固甚劳苦。”遂揖以人，坐于中堂，窗户栋梁，饰以异宝，屏帐皆画云鹤。有顷，四青衣捧碧玉台盘而至。器物珍异，皆非人世所有。香醒佳馔，目所未睹。既而，日将暮，命其仆促席。燃九光之灯，光华满座。女乐二十人，皆绝代之色，列其座前。裴顾小黄头曰：“王评事昔吾山中之友，道情不固，弃吾下山，别近十年，才为廷尉。属今俗心已就，须俗伎以乐之。顾伶家女无足召者，当召士大夫之女已适人者。如近无姝丽，五千里内皆可择之。”小黄头唯唯而去。诸伎调碧玉萧，调未谐，而黄头已复命，引一伎自西阶登，拜裴席前。裴指曰：“参评事。”敬伯答拜。细视之，乃其妻赵氏，而敬伯惊讶不敢言。妻亦甚骇，目之不已。遂令坐。玉阶下一青衣，捧玳瑁筝授之，赵素所善也。因令与座伎合曲以送酒。敬伯座间取殷色朱李投之。赵顾敬伯，潜系于衣带。伎奏之曲，赵皆不能逐。裴乃令随所奏，时时停赵以呈其曲。其歌舞，非云韶九奏之乐，而清亮宛转，酬献极欢。天将曙，乃召前黄头曰：“送赵夫人。”且谓曰：“此乃九大画堂，常人不到。吾昔与王为方外之交，怜其为俗所迷，自投汤火，以智自烧，以明自贼，将沉浮于生死海中，求济不得，故命于此一以醒之。今日之会，诚再难得。亦夫人宿命，乃得暂游云山万里，重复来往，劳苦无辞也。”赵拜而去。裴谓敬伯曰：“评公使车，留此一宿，得无惊郡将乎？宜就馆。未赴阙，闲时访我可也。尘路遐远，万愁攻人，努力自爱。”伯拜谢而去。后五日，将还，潜诣取别其门，不复有宅，乃荒凉之地，烟草极目，惆怅而返。及京，奏事毕，得归私第。诸赵竟怒曰：“女子诚陋，不足以奉事君子，然已辱厚礼，亦宜敬之。夫上以承祖考，下以继后嗣，岂苟而已哉。奈何以妖术致之万里，而娱人之视听乎！朱李尚在，其言足证，何讳乎？”敬伯尽言之，且曰：“当此之时，敬伯亦自不测，此盖裴之道成矣，以此相炫也。”其妻亦记得裴言，遂不复责。吁！神仙之变化，诚如此乎？将谓幻者鬻术以致惑乎？固非常智之所及。且夫雀为蛤，雉为蜃，人为虎，腐草为萤，蜣螂为蝉，鲲为鹏，万物之变化，书传之记者不可以智达，况耳目之外乎。<br><br>&nbsp;&nbsp;&nbsp;&nbsp;<font&nbsp;color='#cc0000'>张老<br><br>&nbsp;&nbsp;&nbsp;&nbsp;张老者，扬州六合县园叟也。其邻有韦恕者，梁天监中，自扬州曹掾役满而来。有长女既笄，召里媒媪，令访良婿。张老闻知，喜而候媒于韦门。媪出，张老固延人，且备酒食。酒阑，谓媪曰：“闻韦氏有女将适人，求良才于汝，有之乎？”曰“然”。曰：“某诚衰迈，灌园之业，亦可衣食。幸为求之，事成厚谢。”媪大骂而去。他日又邀媪。媪曰：“叟何不自度？岂有衣冠子女，肯嫁园叟耶！此家诚贫，士大夫家之敌者不少顾，叟非匹，吾安能为叟一杯酒，乃取辱于韦氏。”叟固曰：“强为吾一言之，言不从，即吾命也。”媪不得已，冒责而入言之。韦氏大怒：“媪以吾贫，轻我乃如是！且韦家焉有此事，况园叟何人，敢发此议。叟固不足责，媪何无别之甚也。”曰：“媪诚非所宜言，为曳所逼，不得不达其意。”韦怒曰：“为我报之，今日内得五百缗则可。”媪出，以告张老，乃曰：“诺。”未几，车载纳于韦氏。韦大惊曰：“前言戏之耳。且此翁为园，何以致此？吾度其必无而言之，今不移多时而钱到，当如之何？”乃使人潜候其女。女亦不恨，乃曰：“此固命乎！”遂许焉。<br><br>&nbsp;&nbsp;&nbsp;&nbsp;张老既娶韦氏，园业不废，负秽地，鬻蔬不辍。其妻躬执爨濯，了无怍色。亲戚恶之，亦不能止。数年，中外之有识者责恕曰：“君家诚贫，乡里岂无贫子弟，奈何以女妻园叟？既弃之，何不令远去也。”他日，恕置酒召女及张老。酒酣，微露其意。张老起曰：“所以不即去者，恐有念。今既相厌，去亦何难。某王屋下有一小庄，明日且归耳。”天将曙，来别韦氏曰：“他岁想念，可令大兄往天坛山南相访。”遂令妻骑驴戴笠，张老策杖相随而去。绝无消息。　　后数年，恕念其女，以为蓬头垢面，不可识也。令长男义方访之。到天坛南，道遇一昆仑奴，驾黄牛耕田。问曰：“此有张老家庄否？”昆仑投杖拜曰：“大郎子何久不来？庄去此甚近，某当前引。”遂与俱东去。初上一山，山下有水，过水连绵凡十余处，景色渐异，不与人间同。下一山，见水北朱户甲第，楼阁参差，花木繁荣，烟云鲜媚，鸾鹤孔雀，回翔其间，歌管嘹亮耳目。昆仑奴指曰：“此张家庄也。”韦惊骇不测。俄而及门，门有紫衣人吏拜引人厅中。铺陈之盛，目所未睹。异香氤氲，遍满崖谷。忽闻珠佩之声渐近，二青衣出曰：“阿郎来。”次见十数青衣，容色绝代，相对而行，若有所引。俄见一人，戴远游冠，衣朱绡，曳朱履，徐出门。一青衣引为前拜，仪状伟然，容色芳嫩。细观之，乃张老也。言曰：“人世劳苦，若在火中，身未清凉，怨焰又炽，固无斯须泰时。兄久客寄，何以自娱？贤妹略梳头，即当奉见。”因揖令坐。未几，一青衣来曰：“娘子已梳头毕。”引人见妹，遂于堂前。其堂沉香为梁，玳瑁贴门，碧玉窗，珍珠箔，阶砌皆冷清碧色，不辨其物。其妹服饰之盛，世间未见。略叙寒暄，问尊长而已，意甚卤莽。有顷进馔，精美芳馨，不可名状。食讫，馆韦于内厅。<br><br>&nbsp;&nbsp;&nbsp;&nbsp;明日方曙，张老与韦生坐，忽有一青衣附耳而语。张老笑曰：“宅中有客，安得暮归？”因曰：“小弟暂欲游蓬莱山，贤妹亦当去。然未暮即归，兄但憩此。”张老揖而入。俄而五云起于庭中，鸾凤飞翔，丝竹并作。张老及妹，各乘一凤，余伎乘鹤者十数人，渐上空中，正东而去。望之已久，犹隐隐闻音乐之声。韦君在馆，小青衣供侍甚谨。迫暮，稍闻笙簧之音，倏忽复到。及下于庭，张老与妻见韦曰：“独居大寂寞。然此地神仙之府，非俗人得游，以兄宿命，合得到此，然亦不可久居，明日当奉别耳。”及时，妹寝出别兄，殷勤传语父母而已。张老曰：“人世遐远，不及做书。”奉金二十镒，并与一故席帽，曰：“兄若无钱，可于扬州北邸卖药王老家，取钱一千万，持此为信。”遂别，复令昆仑奴送出，却到天坛，昆仑奴拜别而去。韦自荷而归。其家惊讶问之，或以为神仙，或以为妖妄，不知所谓。五六年间金尽，欲取王老钱，复疑其妄。或曰：“许尔取钱，不持一字，此帽安足信。”既而困极，其家强进之曰：“必不得，用何伤。”乃往扬州，入北邸，而王老者方当肆陈药。韦前曰：“叟何姓？”曰：“姓王。”韦曰：“张老令取钱一千万，持此帽为信。”王曰：“钱即实有，昔帽是乎？”韦曰：“叟可验之，岂不识耶？”王老未语。有小女出至帏中，曰：“张老尝过，令缝帽顶，其时无皂线，以红线缝之，线色手迹皆可验。”因取看之，果是也。遂得钱载而归。乃信其神仙也。其家又思女，复遣义方往天坛南寻之。既到，千山万水，不复有路。时逢樵人，亦无知张老庄者。悲思浩然而归。举家以为仙俗路殊，无相见期。又寻王老，亦去矣。<br><br>&nbsp;&nbsp;&nbsp;&nbsp;后数年，义方偶游扬州，闲行琼花观，忽见张家昆仑奴前曰：“大郎家中何如？娘子虽不得归，如在左右，家中事无巨细，莫不知之。”因出怀金十斤以奉曰：“娘子令送与大郎君。阿郎与王老会饮于此酒家，大郎且坐，昆仑当入报。”义方坐于酒旗下，日暮不见出，乃入观之，饮者满座，座上并无二老，亦无昆仑奴。取金视之，乃真金也。惊叹而归，又以供数年之食。后不复知张老所在。<br><br>&nbsp;&nbsp;&nbsp;&nbsp;<font&nbsp;color='#cc0000'>薛昭传<br><br>&nbsp;&nbsp;&nbsp;&nbsp;薛昭者，唐元和未为平陆尉，以气义自喜，常慕郭代公、李北海之为心。因夜值宿，囚有为母复仇杀人者，与金而逸之，故县闻于廉使。廉使奏之，坐谪为民于海康。敕下之日，不问家产，但荷银铛而去。有客田山叟者，或云数百岁。时来平生，正与昭洽，乃赍酒拦道而饮饯之。谓昭曰：“君义大也，脱人之祸而自当之，真荆聂之俦也。吾请从子。”昭不许。固请，乃许之。<br><br>&nbsp;&nbsp;&nbsp;&nbsp;至三乡夜，山史脱衣易酒，大醉其左右。谓昭曰：“可遁矣。”与之携手出东郊，赠药一粒曰：“非惟去疾，兼能去食。”又约曰：“此去，但遇道北有林薮蘩翳处，可且匿。不独逃难，当获美姝。”昭辞行，遇兰昌宫，古木修竹，四合其所。昭逾垣而入，追者但东西奔走，莫能知踪矣。昭潜于古殿之西间。及夜，风清月朗，见阶间有三美女，笑语而至，揖让升于花茵，以犀杯酌酒而进之。居其首女子酹之曰：“吉利吉利，好人相逢，恶人相避。”其次曰：“良宵宴会，虽有好人，岂易逢耶？”昭居窗隙间闻之，又志田山叟之言，遂跃出曰：“适闻夫人云‘好人岂易逢耶’。昭虽不才，愿备好人之数。”三人愕然良久，曰：“君是何人，而匿于此？”昭具以实对。乃设座于茵之南。昭询其姓字，长曰：“云容张氏。”次曰：“凤台萧氏。”次曰：“兰翘刘氏。”饮将酣，兰翘命骰子，谓二女曰：“今夜佳宾相逢，须有匹偶，请掷骰子，遇彩强者得荐枕席。”遍掷，云容彩胜。兰翘遂命薛郎近云容姊坐，又持双杯而献，曰：“真所为合卺矣。”昭拜谢之。遂问：“夫人何许人？何以至此？”答曰：“某乃齐元中杨贵妃之侍儿也。妃甚爱惜，尝令独舞霓裳于绣岭宫。妃赠我诗曰：<br><br>&nbsp;&nbsp;&nbsp;&nbsp;‘罗袖动香香不已，红渠袅袅秋烟里。<br><br>&nbsp;&nbsp;&nbsp;&nbsp;轻云岭上乍摇风，嫩柳池边初拂水。’<br><br>&nbsp;&nbsp;&nbsp;&nbsp;诗成，皇帝吟讽久之，亦有继和，但不记耳。遂赐双金扼臂，因兹宠幸，愈于群辈。此时多遇帝与申天师谈道，余独与贵妃得窃听，亦数侍天师茶药，颇获天师悯之，因间处叩头乞药，师云，‘吾不借，但汝无分，不久处世，如何？我曰：‘朝闻道，夕死可矣。’天师乃与绛雪丹一粒曰：‘汝但服之，虽死不坏。但能大其棺，广其穴，含以真玉，疏而有风，使魂不荡空，魄不沉寂，有物拘制，陶出阴阳，后百年得遇生人交精之气，或再生，便为地仙耳。’我没昌兰之时，同辈具以白，贵妃怜之，命中贵人陈玄造受其事，送终之器，皆荷如约。今已百年矣。仙师之兆，莫非今宵良会乎？此乃宿分，非偶然耳。”昭因诘申天师之貌，乃田山叟之魁梧也，昭大惊曰：“山叟即天师明矣，不然何以委曲使余符曩日之事哉？”又问兰、凤二子。容曰：“亦当时宫人有容者，为九仙媛所忌，毒而死之，藏吾穴之侧，与之交游非一朝一夕耳。”凤台请击席而歌，送昭、容酒。歌曰：<br><br>&nbsp;&nbsp;&nbsp;&nbsp;脸花不绽几含幽，今夕阳春独换秋。<br><br>&nbsp;&nbsp;&nbsp;&nbsp;我守孤灯无白日，寒云垄上更添愁。<br><br>&nbsp;&nbsp;&nbsp;&nbsp;兰翘和曰：<br><br>&nbsp;&nbsp;&nbsp;&nbsp;幽谷啼营整羽翰，犀沉玉冷自长欢。<br><br>&nbsp;&nbsp;&nbsp;&nbsp;月华不忍扃泉户，露滴松枝一夜寒。<br><br>&nbsp;&nbsp;&nbsp;&nbsp;云容和曰：<br><br>&nbsp;&nbsp;&nbsp;&nbsp;韶光不见分成尘，曾饵金丹忽有神。<br><br>&nbsp;&nbsp;&nbsp;&nbsp;不意薛生携旧律，独开幽谷一技春。<br><br>&nbsp;&nbsp;&nbsp;&nbsp;昭亦和曰：误人宫墙漏网人，月华清洗玉阶尘，<br><br>&nbsp;&nbsp;&nbsp;&nbsp;自疑飞到蓬莱顶，琼艳三枝半夜春。<br><br>&nbsp;&nbsp;&nbsp;&nbsp;诗毕，旋闻鸡鸣，三人曰：“可归室矣。”昭持其衣，超然而去。初觉门户至微，及经阈，亦无所妨。兰、凤亦告辞而他往矣。但灯烛荧荧，侍婢凝立，帐幄绪绣，如贵戚家焉。遂同寝处，昭甚慰喜。如此觉数夕，但不知昏旦。容曰：“吾体已苏矣。但衣服破故，更得新衣则可起矣。今有金扼臂，君可持往近县易衣服。”昭惧，不敢去，曰：“恐为州县所执。”容曰：“无惮。可将我白绢去。有急即蒙首，人无能见矣。”昭然之，遂出三乡货之，市其衣服，夜至穴侧，容已迎门而笑，引人曰：“但启梓，当自起矣。”昭如其言，果见容体已生，及回顾看帷帐，惟一大穴，多冥器服玩金玉，惟取宝器而出，遂与容同归金陵幽栖，至今见在，容鬓不衰，岂非俱饵天师之灵药乎？申生名元也。<br></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'>