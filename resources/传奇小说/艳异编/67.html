&nbsp;&nbsp;&nbsp;&nbsp;<h1>艳异编卷三十八·鬼部三</h1><br><br>&nbsp;&nbsp;&nbsp;&nbsp;<font&nbsp;color='#cc0000'>窦玉传<br><br>&nbsp;&nbsp;&nbsp;&nbsp;进士王胜、盖夷，元和中，求荐于同州。时宾馆填溢，假郡功曹王翥第以俟试。既而他室皆有客，惟正堂以草绳系门。自牖而窥其室，独床上有褐衾，床北有破笼，此外更无有，问其邻，曰：“处士窦三郎玉居也。”二客以西厢为窄，思与同居，甚喜其无姬仆也。及暮，窦处士者，一驴一仆，乘醉而来。胜、夷前谒，且曰：“胜求解于郡，以宾馆喧，故寓于此，所得西廊亦甚窄。君子既无姬仆，又是方外之人，愿略同此堂，以俟郡试。”玉固辞，接对之色甚傲。夜深将寝，忽闻异香。惊起寻之，则见堂中垂帘帏，喧然笑语。于是夷、胜突入。其堂中屏帏四合，奇香扑人。雕盘珍膳，不可名状。有一女，年可十八九，娇丽无比，与窦对食。侍婢十余人，亦皆端妙。银炉煮茗方熟。坐者起入西厢帷中，侍婢悉入。曰：“是何儿郎，冲突人家。”窦面色如土，端坐不语。夷、胜无以致辞，啜茗而出。既下阶，闻闭户之声，曰：“风狂儿郎，因何共止？古人所以卜邻者，岂虚语哉！”窦辞以“非己所居，难拒异客。必虑轻侮，岂无他宅。”因复欢笑。<br><br>&nbsp;&nbsp;&nbsp;&nbsp;及明，往觇之，尽复其旧。窦独偃于褐衾中，拭目方起。夷、胜诘之，不对。夷、胜曰：“君昼为布衣，夜会公侯，苟非妖幻，何以致丽人？不言其实，当即告郡。”窦曰：“此固秘事，言亦尤妨。比者玉薄游太原，晚发冷泉，将宿于孝义县。阴晦失道，夜投人庄。问其主，其仆曰：‘汾州崔司马庄也。’令入告焉，出曰：‘延入。’崔司马年可五十余，衣绯，仪貌可爱。问窦之先及伯叔昆弟。诘其中外亲族，乃玉旧亲，知其为表丈也。自幼亦尝闻此丈人，但不知官位。慰问殷勤，情意甚优重。因令报其妻曰：‘窦秀才乃是右卫将军七兄之子，是吾之重表侄，夫人亦是丈母，可见之。从宦异方，亲戚离阻，不因行李，岂得相逢？请即见。’有顷，一青衣曰：‘屈三郎入。’其中堂陈设之盛，严若王侯之居。盘馔珍奇，味穷海陆。既食，丈人曰：‘君今此游，将何所求？’曰：‘求举资耳。’曰：‘家在何郡？’曰：‘海内无家。’丈人曰：‘君生涯如此，身事落然，蓬游无抵，徒劳往复，丈人有女，年近长成，今便令奉事。衣食之给，不求于人，可乎？’玉起拜谢。夫人喜曰：‘今夕甚佳，又有牢馔。亲戚中配属，何必广召宾客。吉礼既具，便取今夕。”谢讫复坐，又进食，食毕，指玉憩于西厅。具沐浴讫，授衣巾。引相者三人来，皆聪明之士。一姓王，称郡法曹；一姓裴，称户曹；一姓韦，称郡督邮。相让而坐。俄而礼兴，香车皆具，花烛前引，自厅西至中门，展亲御之礼。因又绕庄一周，自南门入中堂。堂中帐帷已满。成礼讫，初三更。妻告玉曰：‘此非人间，乃神道也。所言汾州，阴道汾州，非人间也。相者数子，无非冥官。妾与君宿缘，合为夫妇，故得相遇。人神路殊，不可久住，君宜速去。’玉曰：‘人神既殊，安得配属？已为夫妇，便合相从，何为一夕而别也？’妻曰：‘妾身奉君，固无远近，但君生人，不合久居于此。君速命驾。常令君筐中有绢百匹，用尽复满。所到必求静室独居，少以存想，随念即至。十年之外，可以同行，今且昼别宵会耳。’玉乃入辞。崔曰：‘明晦虽殊，人神无二。小女子得奉巾栉，盖是宿缘。勿谓异类，遂猜薄之。亦不可言于人。公法讯问，言亦无妨。’言讫，得绢百匹而别。自夜独宿，思之则来，供帐馔具，悉其携也。若此者五年矣。”夷、胜开其箧，果有绢百匹。因各赠三十匹，求其秘言之。言讫遁去，不知所在焉。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>曾季衡太和四年春，监州防御使曾孝安，有孙曰季衡，居使宅西偏院。屋宇壮丽，而季衡独处之。有仆夫告曰：“昔王使君女暴终于此，乃国色也。昼日其魂或时出现，郎君慎之。”季衡少年好色，愿睹其灵异，终不以人鬼为间。频炷名香，颇疏凡俗，步游闲处，恍然凝思。<br><br>&nbsp;&nbsp;&nbsp;&nbsp;一日晡时，有双鬟前揖，曰：“王家小娘子遣某传达厚意，欲面拜郎君。”言讫瞥然而没。俄顷，有异香袭衣，季衡乃束带伺之，见向者双鬟引一女而至，乃神仙中人也。季衡揖之，问其姓氏。曰：“某姓王氏，字丽贞，父今为重镇。昔侍从大人牧此城，据此室，亡何物故。感君思深窈冥，情激幽壤，所以不间存没，颇思相会，其来久矣，但非吉日良时。今方契愿，幸垂留意。”季衡留之，款昵移时乃去。握季衡手曰：“翌日此时再会，慎勿泄于人。”遂与侍婢俱不见。自此每及晡一至，近六十余日，季衡不疑。因与大父麾下将校说及艳丽，误言之。将校惊欲实其事，曰：“郎君将及此时，愿一叩壁，某当与一二辈潜窥焉。”季衡亦终不肯叩壁。是日，女郎一见季衡，容色惨沮，语声嘶咽，握季衡手曰：“何为负约而泄于人，自此不可更接欢笑矣。”季衡追悔，无词以应。女曰：“殆非君之过，亦冥数尽耳。”乃留诗曰：<br><br>&nbsp;&nbsp;&nbsp;&nbsp;五原分袂真胡越，燕拆莺离芳草竭。<br><br>&nbsp;&nbsp;&nbsp;&nbsp;年少烟花处处春，北郊空恨清秋月。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;季衡不能诗，耻无以酬，乃强为一篇，曰：<br><br>&nbsp;&nbsp;&nbsp;&nbsp;莎草青青雁欲归，玉腮珠泪洒临歧。<br><br>&nbsp;&nbsp;&nbsp;&nbsp;云鬟飘去香风尽，愁见莺啼红树枝。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;女遂于襦带解蹙金结花合子，又抽翠玉双凤翘一只，赠季衡，曰：“望异日睹物思人，无以幽冥为隔。”季衡搜书笈中，得小金镂花如意酬之。季衡曰：“此物虽非珍异，但贵其名如意，愿长在玉手操持耳。”又曰：“此别何时更会？”女曰：“非一甲子，元相见期。”言讫，呜咽而没。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;季衡自此寝寐思念，形体羸瘵。故旧丈人工回推其方术，疗以药石，数月方愈。乃询王原纫妇人，曰：“王使君之爱女，无疾而终于此院，今已归葬北邙山，或阴晦而魂常游于此，人多见之。”则知女诗“北邙空恨清秋月”也。<br><br>&nbsp;&nbsp;&nbsp;&nbsp;<font&nbsp;color='#cc0000'>颜<br><br>&nbsp;&nbsp;&nbsp;&nbsp;会昌中，进士颜，下第游广陵，遂之建业，赁小舟抵白沙。同载有青衣，年二十许，服饰古朴，言词清洒。清揖之问其姓氏，对曰：“幼芳，姓赵。”问其所适，曰：“亦之建业。”甚喜。每维舟，即买酒果与之宴饮，多说陈隋间事。颇异之。或谐谑，即正色敛衽不对。抵白沙，各迁舟航。青衣乃谢曰：“数日承君深顾，其陋拙，不足奉欢笑。然亦有一事，可以奉酬。中元必游瓦官阁，此时当为君会一神仙中人。况君风仪才调，亦甚相称，望不渝此约。至时某候于彼。”言讫，各登舟而去。志其言，中元日，来游瓦官阁。士女阗咽。及登阁，果有美人从二女仆，皆双鬟，而有媚态。美人倚栏独语，悲叹久之。注视不易，美人亦讶之。又曰：“幼芳之言不谬矣。”使双鬟传语曰：“西廊有惠览黎院，则某旧门徒，君可至是。幼芳亦在彼。”喜甚，蹑其踪而去。果见同舟青衣，出而微笑。遂与美人叙寒暄，言语竟日。僧进茶果。至暮，谓曰：“今日偶此登览，为惜高阁，病兹用功，不久毁除，故来一别，幸接欢笑。某家在青溪，颇多松月。室元他人，今夕必相过。某前往，可与幼芳后来。”然之，遂乘轩而去。及夜，幼芳引前行，可数里而至。有青衣数辈，秉烛迎之。遂延入内室，与幼芳环坐。曰：“孔家娘子相邻，使邀之，曰‘今夕偶有佳宾相访，愿因倾觞，以解烦愤。’”少顷而至。遂延入，亦多说陈朝故事。因起白曰：“不审夫人复何姓第，颇贮疑讶。”答曰：“某即陈朝张贵妃，彼即孔贵嫔。居世之时，谬当后主采顾，宠幸之礼，有过妃嫔。不幸国亡，为杨广所杀。然此贼不仁何甚乎！刘禅。孙皓，岂无嫔御。独有斯人，行此冤暴。且一种亡国，我后主实即风流，诗酒追欢，琴樽取乐而已。不似杨广，西筑长城，东征辽海，使天下男冤女旷，父寡子孤。途穷广陵，死于匹夫之手。亦上天降鉴，为我报仇耳。”孔贵嫔曰：“莫出此言，在座有人不欲闻。”美人大笑曰：“浑忘却。”曰：“何人不欲闻此言耶？”幼芳曰：“某本江令公家嬖者，后为贵妃侍儿。国亡之后，为隋宫御女。炀帝江都，为侍汤膳者。及乱兵入，某以身蔽帝，遂为所害。萧后怜某尽忠于主，因使殉葬。后改葬于雷塘，则不得从焉。时至此谒贵妃耳。”孔贵嫔曰：“前说尽是闲事，不如命酒，略延曩日之欢耳。”遂命双鬟持乐器，洽饮久之。张贵妃题诗一章曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;秋草荒台响夜蛩，白杨凋尽减悲凤。<br><br>&nbsp;&nbsp;&nbsp;&nbsp;彩笺曾擘欺江，绮阁尘清《玉树》空。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;孔贵嫔曰：<br><br>&nbsp;&nbsp;&nbsp;&nbsp;宝阁排云称望仙，五云高艳拥朝天。<br><br>&nbsp;&nbsp;&nbsp;&nbsp;清溪犹有当时月，夜照琼花绽绮筵。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;幼芳曰：<br><br>&nbsp;&nbsp;&nbsp;&nbsp;皓魄初圆恨翠蛾，繁华浓艳竟如何。<br><br>&nbsp;&nbsp;&nbsp;&nbsp;两朝惟有长江水，依旧行人逝作波。亦和曰：<br><br>&nbsp;&nbsp;&nbsp;&nbsp;萧管清吟怨丽华，秋江寒月绮窗斜。<br><br>&nbsp;&nbsp;&nbsp;&nbsp;惭非后主题诗客，得见临春阁上花。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;俄闻叩门曰：“江修容、何捷妤、袁昭仪来谒贵妃。”曰：”窃闻今夕佳宾幽会，不免辄窥盛筵。”俱艳其衣据，明其佩，而入坐。及见四篇，捧而泣曰：“今夕不意再逢三阁之会，又与新狎客题诗也。”顷之，闻鸡鸣，孔贵嫔等俱起，各辞去。与贵妃就寝，欲曙而起。贵妃赠辟尘犀簪一枚，曰：“异日睹物思人。昨宵值客多，未尽欢情，别日更当一小会。然须咨祈幽府。”呜咽而别。翌日懵然若有所失。信宿更寻曩日地，则近清溪，松桧丘墟。询之于人，乃陈朝宫人墓。惨恻而返。数月，阁因寺废而毁。后至广陵，访得吴公台炀帝旧陵，果有宫人赵幼芳墓，因以酒奠之。<br><br>&nbsp;&nbsp;&nbsp;&nbsp;<font&nbsp;color='#cc0000'>韦氏子<br><br>&nbsp;&nbsp;&nbsp;&nbsp;京兆韦氏子，举进士，门阅甚盛。尝纳妓于洛，颜色明秀，尤善音律。常令写杜工部诗，本甚蠹，妓随笔改正，文理晓然，是以颇为所惑，年二十一而卒。韦悼痛之，甚为赢瘠。弃事而寝，意其梦见。一日，家童有言：“嵩山任处土有返魂之术。”韦召而求其术。任命择日斋戒，除一室，舒帷于壁，焚香，仍须一经身衣以导其魂。韦搜衣筒，尽施僧矣，惟余一金缕裙。任曰：“事济矣。”是夕，绝人屏事，且以昵近悲泣为戒。燃蜡烛于香前，曰：“睹烛燃寸，即复去矣。”韦洁衣敛息，一如其诲。是夜，万籁俱止，河汉澄明，任忽长笑，持裙，向帷而招，如是者三。忽闻吁叹之声，俄顷，映帷微出，斜睇而立，幽芳怨态，若不自胜。韦惊起泣，任曰：“无庸，恐迫以致倏回。”生忍泪视之，无异平生。或与之言，颔首而已，逾刻烛尽，欲逼之，然而灭，韦乃捧帷长恸，既绝而苏。任生曰：“某非猎金者，哀君情切，故来奉救，沤沫槿艳，不必置怀。”韦欲酬之，不顾而别。韦尝赋诗曰：惆怅金泥簇蝶裙，春来犹见伴行云。<br><br>&nbsp;&nbsp;&nbsp;&nbsp;不教布施刚留得，浑似初逢李少君。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;悼亡甚多，不备录。韦自此郁郁不怿，逾年而殁。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>韩宗武<br><br>&nbsp;&nbsp;&nbsp;&nbsp;韩宗武文若，侍父庄敏公之官于蜀。舍郡宇书室中，僻在一隅，去使宅稍远。丛竹果树之前有大池，芰荷甚盛。孟秋初三日，风月清爽，闲步砌下。闻池中荷叶声，如急风至。视月影中，二青衣从一女行池上。其衣皆绡鲜丽，隔衣见肌肤莹白如玉。韩问曰：“不识子为何神，辄此临顾，愿闻所来。”女曰：“予非神，亦非鬼，乃仙也。籍中与君有缘，特来相见，幸无怖。”语言清丽，颜色艳美，服饰香洁，非尘间所常睹。韩曰：“既言有缘，当为夫妇耶？”笑曰：“然。当有日，不可遽。”韩请期。曰：“后五日会之。七夕，可设珍果，焚香相待，仍屏左右。”遂去。复闻荷叶声，乃不见。及期而至，容服益华美于前，见酒果，怒曰：“何不精若此！”韩惭曰：“大人性严，不敢广求，极力止此耳。”女令青衣取于其家，顷刻即至，若只此池畔取之。所赍果实，虽市廛中物，俱极精。犹疑之，每食留其核，置砚匣内。夜分同寝，率如常人，但不肯言姓氏。云：“我有父母。”迨晓告去。久而狎熟，极惑之。女戒曰：“切勿轻泄，使我受祸。”家人讶韩病瘁，终不以告。会庄敏移官陕右。女曰：“我所不能以逐君去者，盖道途修阻，弱质弗堪。相别之后，幸无念我，且得罪。”韩惨然曰：“岂能无念哉？”遂别。韩思之，忘寝与食。既到陕，以夏夜偕兄弟坐庭下，忽瞥然而起，俄复来。意色欣欣，若有所感。白纱衫袖上，有血污迹甚多。众惊异，共白父母。庄敏公杖之使尽言，始具实以对。女继至曰：“为尔念我，蒙二亲垢责。然从此可以数来。我在中路，为石损腹胁，其血故在。”韩喜拊其腹，因污衣。自是每留心焉。旬日，韩又娶妇。礼迎之夕，妇入罗帏中，见一美女据床叱曰：“我正在此，汝耶敢来！”女大骇退避。他夜，伺其去，乃克成婚，异时女来，则迁妇别室。女相处自如，无可奈何。<br><br>&nbsp;&nbsp;&nbsp;&nbsp;<font&nbsp;color='#cc0000'>金彦<br><br>&nbsp;&nbsp;&nbsp;&nbsp;金彦与何俞出城西游春，见一座院华丽，乃王太尉锦庄。贳酒坐阁子上，彦取二弦轧之，俞取萧管合奏。忽见亭上有一女子出曰：“妾亦好此乐。”令仆子取蜜煎劝酒。俞问姓氏，答曰：“姓李，名会娘。”二人次日复往，其女又出。二人请同坐饮酒，笑语谐谑。女属意于彦，情绪正浓，忽报太翁至，女惊忙而去。自此两情无缘会合。次年，清明又到，彦思锦庄之事，仍寻旧约。信步出城，行入小路，忽听粉墙间有人呼声。孰视之，仍会娘也。引彦入花阴间少叙衷情。云雨才罢，会娘请随彦归去，彦遂借一空宅居之，朝夕同欢。月余，俞拉访锦庄，忽遇老妪哭云：“会娘因二客同饮，得疾而死久矣。”彦归诘会娘，答曰：“妾实非人也。为郎君当时一顾之厚，遂有今日。郎君不以生死为间，妾之愿也。”<font&nbsp;color='#cc0000'>吕使君<br><br>&nbsp;&nbsp;&nbsp;&nbsp;淳熙初，殿前司牧马于吴郡平望，归，途次临平。众已止宿。后军副将贺忠与四卒独在后三里，至蒋湾，迷失道，询于田父。曰：“可从左边大路行。”方及半里，遇柏林中一大第，系马数匹，皆狙骏可爱。问阍者曰：“此谁居之？”曰：“前邕州吕使君。今已亡，但娘子守寡。”又问：“马欲卖乎？”曰：“正访主分付。”于是微赂之，使入报。良久，娘子者出，淡装素裳，然有林下风致，年将四十，侍妾十数人，延坐瀹茗。叩所欲，以马对。笑曰：“细事也。”俄而置酒张筵，歌舞杂奏。既罢，邀入房，将与寝昵。贺自以武夫朴野，非当与丽人偶，固辞。娘子叹曰：“吾婆居十年，又无子弟，只同群婢苟活。今夕不期而会，岂非天乎！宜勿以为虑。”遂留馆。凡三夕始别，赆以五花骢及白金百两，四卒各沾万钱之贶。又云：“家姐在净慈寺西畔住，倩寄一书。”握手眷眷而退。<br><br>&nbsp;&nbsp;&nbsp;&nbsp;贺还日，违军期，且获罪，窘怖无计，奉马献之主帅，托以暴得疾，故迟归。帅见马，喜而不问，乃升为正将。越数日，持书至湖上，果于净慈寺西松径中，至姊宅，相见如姻亲，仍约明日再集。亦留与乱。金珠市帛，捆载以归。自是每三四日一往，贺妻以获财之故，一切弗问。<br><br>&nbsp;&nbsp;&nbsp;&nbsp;尝往欢洽，迨暮，外报“吕令人来。”姊失色，然无以拒。后至，三人而足共坐。令人者，招贺入小阁，峻责之。贺拜而谢过，哀恳再三，乃释。经半岁，贺妻亡，窀穸之费，皆出于吕氏。乃凭媒纳纳币娶为继室。逾三年，贺亦亡。先有三子，一居廛市，二从军。令人诣府投牒，分橐装遗之，而乞身去姊冢同处。明年，寒食，贺子上父家，因访姊家。姊云：“妹已归临平矣。”又明年，复诣其处，宅舍俱不知所在，惟松林内有两古坟。贺子悲异，瞻而去。<br><br>&nbsp;&nbsp;&nbsp;&nbsp;<font&nbsp;color='#cc0000'>西湖女子<br><br>&nbsp;&nbsp;&nbsp;&nbsp;乾道中，江西某官人赴调都下，因游西湖，独行疲倦，小憩道旁民家。望双鬟女子在内，明艳动人，寓目不少置。女亦流盼寄情。士眷眷若失。自是时一往，女必出相接，笑语绸缪。<br><br>&nbsp;&nbsp;&nbsp;&nbsp;挑以微词，殊无羞拒意，然冀顷刻之欢不可得。既注官言归，往告别，女乘间私语曰：“自与君相识，彼此倾心。将从君西度，父母必不许。奔而骋志，又我不忍为。使人晓夕劳于寤寐，如之何则可？”士求之于父母，啖以重币，果峻却焉。到家之后，不复相闻知。<br><br>&nbsp;&nbsp;&nbsp;&nbsp;又五年，再赴调，亟寻旧游，茫无所睹矣。怅然空还，忽遇之于半途，虽年貌加长，而容态益媚秀，即呼揖问讯。女曰：“隔阔滋久，君已忘之耶？”士喜甚，叩其徙舍之由。女曰：“我久适人，所居在城中某巷。吾夫坐库务事暂系府狱，故出而祈援，不自意值故人。能过我啜茶不？”士欣然并行。二里许，过士旅馆，指示之，女约就彼从容，遂与之押。士馆僻在一处，无他客同邸，女曰：“此自可栖泊，无庸至吾家。”乃携手入其室。<br><br>&nbsp;&nbsp;&nbsp;&nbsp;留半岁，女不复顾家，亦间出外，略无分毫求索。士亦不忆其有夫，未尝问。将还，议挟以偕逝，始敛颦蹙曰：“自向来君去后，不能胜忆念之苦，厌厌成疾，甫期年而亡。今之此身，盖非人也。以宿生缘契，幽魂相从，欢期有尽，终天无再合之欢，无由可陪后乘。虑见疑讶，故详言之；但阴气侵君已深，势当暴泻，惟宜服平胃散，以补安精血。”士闻语，惊惋良久。乃云：“我曾看《夷坚志》，见孙九鼎遇鬼，亦服此药。吾思之，药味皆平，何得功效如是？”女曰：“其中有苍术，去邪气，上品也。第如吾言。”既而泣下，是夜同寝如常。将旦，恸哭而别。暴泻下，服药一切用其戒。后每为人说，尚凄惨不已。<br><br>&nbsp;&nbsp;&nbsp;&nbsp;<font&nbsp;color='#cc0000'>宁行者<br><br>&nbsp;&nbsp;&nbsp;&nbsp;乐平明溪宁居院，为人家设水陆斋，招五十里外杉田院宁行者写文疏，馆之寝堂小室。村刹寥落，无他人伴处。时暮春未，将近黄昏。觉有妇女立窗下，意其比邻淫奔，夙与僧辈私狎者。出视之，一女子顶鱼冠，语音儇利，仪貌不似田家人。相视喜笑曰：“我只在下面百步内住。寻常每到此，一寺上下，无不稔熟者。”宁居乡疃，平生梦如此境象，惟恐不得当，曲意延接，遂同入房，闭户张灯。寺童以酒一罂来馈，宁启纳之。女避伏床下。宁谓童曰：“文书甚多，过半夜始可了得。吾至此时方敢饮。”乃留之而去。复闭户，女出坐对酌。胸次挂小镜，宁廉观之，问何用。曰：“素爱此物，常以随身。”所著衣皆素洁，而壁褶处不熨帖，露现。宁曰：“衣裳有土气何也，”曰：“久置箱箧，失于晒曝，故作蒸气耳。”已而就枕，月色照烛如昼，女色态益妍。缱绻欢洽，宁终夕展转不成寐，女熟睡鼾。将晓出门，宁送之，又指示其处，曰：“此吾居也。汝若未行，当复来。”才别，而主僧相问讯。骇曰：“师哥灯下写文字，但费眼力，何得辞气困如此？”宁唯唯，未以实告。僧顾壁间，插玫瑰花一枝，大惊曰：“寺后旧有赵通判女坟，其前种玫瑰花一株。花开时，人过而折枝者，必与女遇，或致祸。其来已久。今尔所见是其鬼也。宜急归，勿留。”宁愧惧而反，然犹卧病累月。后还俗为书生，今在淮南。<br><br>&nbsp;&nbsp;&nbsp;&nbsp;<font&nbsp;color='#cc0000'>解俊保义郎解俊者，故荆南统制孙也。乾道七年，为南安军指使。有过客且至，郡守将往宝积寺迎之，俊主其供张，日暮，客不至，因留宿。夜方初更，烛未灭，一女子忽来，进趋娴冶，貌甚华艳。俊半醉，出微词挑之。欣然笑曰：“我所以来，正欲结绸缪之好耳。”遂升榻。问其姓氏居止，曰：“勿多言，只在寺后住。汝明夕尚能抵此否？”俊尤喜曰：“谨奉戒。”自是无日不来。乃从寺僧借一室，为久寓计。经月余，僧弗以为疑，外人固无知者。时以金银钗珥为赠。俊既获丽质，又得美财，欢惬过望。谓之曰：“吾未曾授室，欲凭媒妁，往汝家以礼市娶汝何如？”曰：“吾父官颇崇，安肯以汝为婿。但如是相从足矣。”俊信为诚然，而气干日瘠，初，货药人刘大用与之游善，亦讶之，俊不以告。尝两人同出郭，遇遮道卖符水者，引刘耳语曰：“俊官人何得挟伤亡鬼自随？不过三月死矣。”刘语俊，俊初尚抵讳，比而惊悟曰：“彼何由知？必有异。”便拉刘访之旅邸。其人笑曰：“官人肯寻我耶。不然，几坏性命。”留使同邸异室，并乞刘与之共处。书纸符十余道，使俊吞之。刘密窥之，见其作法摩河之状。一更后，闻门外女子哭声，三更乃寂。明旦俊辞去，戒令勿复往寺中。诸僧后知其事，曰：“寺之左右，素无妖魅之属。惟昔年邵宏渊太尉滴官时，丧一笄女，葬于后墙之外，必此也。”自是遂常出为僧患，僧甚苦之，遣仆诣武陵白邵，请改葬。邵许之，乃瘗于北门外五里田侧，复出扰居者。又徙于深山，其鬼始绝。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>江渭逢二仙绍兴七年上元夜，建康士人江渭元亮，偕一友出观，游历巷陌。迨至更阑，车马稍。见两美人各跨小驷，侍妾五六辈，肩随夹道，提绛纱笼，全如内家装束。频目江。江追蹑至闲坊，一妾来言：“仙子知君雅志。果欲相亲，便过杜家园中，临溪有楼阁，足可款晤。”江喜往，而不旋踵至彼，两鬟持灯球出迎，二士皆入，四人偶坐，展叙寒温。仙顾而笑曰：“袭我至此，勿问有缘无缘，且饮酒可也。”于是设席，杯觞肴馔，一一整洁。仙满酌劝客，酬之皆引满。至于三行，宾主意惬。一侍女曰：“天上月圆，人间月半，教人似月，正在今宵，不应留连，饮酒歌曲，只能动情，未畅真情；酌醴，只能助兴，未洽真兴；与其徒然笑语，何似罗帐交欢。”两仙大悦曰：“小姬解人意。”即起，同诣一阁，对设两榻，香烟如云。各就寝，使妾掩帐。妾曰：“灭烛乎？”一曰“好”，一日“留”。久之，闻鸡声。妾报曰：“东方且明，宜亟起。”仓皇着衣，就榻盥，相对恋恋。授以丹两丸曰：“服之可以辟谷延年，别不再会。”江与友遽趋出。<br><br>&nbsp;&nbsp;&nbsp;&nbsp;一鬟曰：“未晓里，且缓步徐行。”仙送至门，凄怆而别。二士自此不茹烟火，惟餐水果，殊喜为得际上仙。三月往茅山，与道士刘法师语，自诧奇遇。刘曰：“以吾观之，二君精神索莫，大染妖气，若遇真仙，当不如此。我能为君去之。”始犹不可，刘开谕以死生之异，涣然而寤曰：“惟先生之命是听。”刘命具香案，择童子三四人立于旁，结印嘘呵，令重视案。而曰：“一圆光影。如日月。”曰：“是已。”令细窥光内，有吏兵。刘敕吏追土地至，遣擒元夕杜家园祟物。才食顷，童云：“两妇人脱去冠帔，伏地待罪，又有数婢侧立。”刘敕通姓名，一云张丽华，一云孔贵嫔，尽述向者之本末。刘曰：“本合科罪，念其尝列妃媛，生时遭刑，而于二君亦不致深害，只责状而释之足矣。”二士拜谢而去，复能饮馔如初。<br></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'>