江淮客刘圆，尝谒江州刺史崔沆，称“前拾遗”。沆引坐劝曰：“谏官不可自称，司直、评事可矣。”须臾他客至，圆称曰：“大理司直刘圆。”沆甚赏之。<br><br>李，从父弟也。为宋州刺史，闻反状，恸哭，悉驱妻子奴婢，无老幼，量头为枷，自拘于观察使。朝廷悯之，薄贬。<br><br>天宝已前，多刺客。李氵公勉为开封府，鞫囚有意气者，咸哀勉求生，纵而逸之。后数岁，勉罢官，客行河北。偶见故囚，迎归，厚待之。告其妻曰：“此活我者，何以报德？”妻曰：“以缣千匹，可乎？”曰：“未也。”“二千匹，可乎？”曰：“未也。”妻曰：“大恩难报，不如杀之。”故囚心动。其僮哀勉，密告勉，被衣乘马而遁。比夜半，百余里至津店。津店老人曰：“此多猛兽，何故夜行？”勉因言其故，未毕，梁上有人瞥下曰：“几误杀死长者！”乃去。未明，携故囚夫妻二首而至示勉。田神功自平卢兵使授淄青节度，旧官皆偏裨时部曲，神功平受其拜；及此前使判官刘位已下数人并留在院，神功待之亦无降礼。后因围宋州，见李光弼与敕使打球，闻判官张亻参至，光弼答拜。神功大惊，归幕呼刘位问之，曰：“太尉今日见张郎中来，与之拜答，是何礼也？”位曰：“判官幕客，使主无受拜之礼。”神功曰：“公何不早说？”遂令屈诸判官，谢之曰：“神功武将，起自行伍，不知朝廷礼数，误受判官等拜。判官又不言，成神功之过，今还诸公拜。”遂一一拜之。<br><br>包谊，江浙人，下第游汉南。与刘太真相会辩难，刘辞屈，责其不敬，谊掷杯中其额。后太真为礼部侍郎，谊应举。太真览其文卷于包侍郎佶之家，初甚惊叹，及视其名，包谊也，遂默然。至出榜，宰相欲有去留，面问太真换一名。太真不能对；忽记谊之姓名，遽言之，遂中第。<br><br>魏仆射本名真宰，武后朝被诬构下狱，有司将出之，小吏闻之以告魏，魏喜曰：“汝名何？”曰：“元忠。”遂改从元忠焉。