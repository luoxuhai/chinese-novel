　　强臣昧在三，鹬蚌斗方酣。骨肉且成敌，分义应未谙。<br>　　正名乃迂说，讨逆几空谈。是非孰与明，欲按匣中镡。<br><br>臣弒君，子弒父，天下大逆，况杀其身，据其位，明明是篡，百口怎解。但夫子不能去卫辄，若到事势去之不得，还恐为我害，这也只得隐忍，留他为我用。当日朝鲜国李晖，资毛帅土地，也资他糗粮，也不是个背叛中国的。只因他有病，把国事托与侄儿李综，李综凭关自己有谋勇，有异相，有不良之心，每与边臣相结。天启二年正月，将他党与平山节度李贵召入王京防御，到三月初九，约人在宫举火，他把救火为名，与李贵入宫，恰遇李晖慌慌张张而来，指望他相救，不意李综竟将来一把拿住，撺入火中，并把他世子宫眷尽皆杀戮。<br><br>数年血战走倭夷，仗义勤王数举师。变起萧墙嗟莫御，故宫烟草日离离。停了五六日，继祖母王太妃传令，数李晖罪恶道：“他嗣位来，失道悖德，罔有纪极。听信谗言，自生猜嫌，不以予为祖母，戕害我父母，虐杀我孺子，幽囚困辱，无复人理。彝伦灭绝，禽兽一邦，屡起大狱，毒痛无辜。先朝耆旧，斥逐殆尽，惟姻娅妇寺之徒，是崇是信。政以贿成，昏黑盈朝。撤毁民家，创建两宫，土木之营，十年未已，赋役烦重，诛求无已，生民涂炭，嗷嗷度日。又复忘恩悖德，罔畏天威，督府东来，义声动人，策臣不诚，未效同仇。神人之忿，至此已极，宗社之危，有若缀旒。何幸大小臣工，不谋而同，合词举义，咸以陵阳君综仁声夙着，天命攸归，以今十三日，讨平昏乱，已定祸乱，以嗣先王之后，彝伦攸叙，宗祀再安。”李综就即了位，把一个宿将张晓，做了总兵，镇守鸭绿一带，内戚韩复远，做本国都总兵，镇守王京。差人到平壤杀了那朴烨并郑迈，数他元年冬引奴酋钉辽人、谋毛帅之罪。着议政府左议政朴弘等，把这事一面具疏，一面咨会督抚，申文毛帅，称陵阳君综乃昭敬王定远君之第一子，乞承袭。<br><br>毛帅想：李综力能弒一君，岂不能挟一老孀妇，听他指挥，况李晖罪矣，其嗣何罪，并行杀戮？即以为废昏立明，亦当白大妃废之，何为杀之？杀者李综，嗣位者李综，明是不杀，李综不得立，这篡夺更何必言！但皮岛依朝鲜为辅车，不无资籍，朝鲜又地与奴连，毛帅仗义执言，正名讨罪，亦无不可，只是李综添设总兵，已预防备，若战而胜，已自疲兵力，恐为奴酋乘两虎之弊；战而不胜，李综必与奴连，各岛必势成岌岌，岂可收讨叛者虚名，迫属国入于奴酋！况他杀朴烨等以自白于中国，还有个可允从之机。随为他具揭登抚，备述乞转奏之意，且道：“镇系武弁，罔知可否。因据其臣民推代，位分已定，况今夷狄窃发之际，东西多事之日，镇唯曲慰温词，冀无意外之虞。虽然镇居其东，稍知始未，今据来申，合无揭报，该否承袭，得无僭越，请乞上裁。”<br><br>揭至登抚，袁可立具疏，请讨复，云“倘为封疆多事，恐劳师害民，当遣使宣整流布告彼邦，明正其罪，使彼中臣民，知君不可易，礼宜亟讨篡逆之罪，复立已废之王。若果李综迫于妃命，臣民归心，亦当退避待命，而后朝廷徐颁赦罪之诏，令其祗奉国事。”督饷毕侍郎条陈，不必议讨者三，不可遽封者三，乞明旨责问李综输服，或俟其进兵剿奴立功而许之。游御史请于讨贼之中，神灭奴之用。礼兵二部奉旨计议，差官查明，兵部欲行毛帅访确回报，明把事权与毛帅，有以制李综，使他感恩效用。礼部一面移咨登抚，一面札付毛帅，听其酌遣得当官员，到彼详加体访，取有该国臣民公本回复，限闰十月中复奏。登抚委了个加衔游击李惟栋往朝鲜，毛帅差中军参将陈继盛行查。到地方会议，只见朝鲜文职领中枢府事李光庭三百十七员，武职知训练院事李守一四百十四员，会议具结，遂会议得：<br><br>人之所以为人者，以其有人伦也。人伦灭绝，而子不父其父，臣不君其君，则无复为人之理，而其违禽兽不远矣，亦安能君国子民，而保天子之宠命乎！此废君之所以自绝于天，而一国臣民之所以为嗣君请命者也。何意封典久稽，查命遽下，举国民情，怏望遑遑。非不知朝廷之视我邦，有同内服，咨访周详，乃所以重其事也。但查以得实，既实何查，必欲无已，则亦观于天命之去就，人心之离合而已。一则戕人伦而得罪于天，一则抚植民彝而迓续天命，此二者不待辩说而明若观火矣。<br><br>惟我昭敬王，初无嫡嗣，用庶子光海君为后，临终末命，勉以忠孝。而袭位未几，背厥先训不遵，插弃黎老，旧有任人不庸，乃唯谗夫孽臣，是崇是长。逢恶嗜欲，不一其途，秽渎之行，传播中外，爵紊于卖，刑乱于鬻，犹撤民庐舍，增修宫苑，筑怨兴傜，迨无虚日。构狱立威，钳制众口，淫刑炮烙，法陛唯腥，忠言逆耳，辄加罪黜，投畀海裔，冤死是快。嫌愤教戒，积成猜憾，幽母冷宫，穴通饮食，屠母之父兄，窜母之族党，甚至八岁之儿，夺之于母怀而杀之。颠覆典刑，毒痛生灵，不可枚数。而始不以父心为心，终不以子道事母，其于父子之伦何如也！神宗皇帝，临御万邦，迄渝四纪。惟我东藩，偏承宠绥。逮于壬辰，兵火最酷，剪焉倾覆，大邦是控，十万之众，前后暴露，百万之帑，捐费靡惜。亨屯济难，振扶终始，邦之克世，如木有櫱，今之生者，死敌之孤也。先君当日，尝教臣工曰：皇上之恩，生死肉骨，虽使铁轮旋于顶上，有不敢辞。言犹在耳，孰不铭镂！废君敢二天朝，潜与虏和，浑河之役，阴持将臣，轻泄师期，忍使我王之爪士，横罹锋镝，诛屠披血，沸声如雷，刘乔二帅，一时并命。举国之人，痛苦刺心，废君闻之，恬莫之隐。宣川之警，潜寇猝袭，褊麾鏖死，生将几获。边吏引入，其迹莫掩，不惩厥罪，犹奖其奸。至如死事陪臣，赏战之金，监军御史，犒军之币，俱入内府，终不◆给。贼艮涓尊，以国汗取媚，乞怜无所不至。自知负犯，必欲掩恶，王人在馆，另加遮护。徒众以卫之，其实益禁；丰贿以劳之，其实防口。其它期负天朝，观望成败，非一二计。而始不以父戒为念，终不以臣道事君，其于君臣之伦，果何如哉！<br><br>呜呼！父子君臣，纲常之重，穷天地、亘万古而不泯。苟工事一日得罪于斯，则匹夫匹妇犹不得保，况为千乘之君乎！其神怒人怨，众叛亲离，而自底灭亡，理所必至，无足怪者。所赖祖先旧业，幸有攸托，先君血肉，莫亲于孙。惟我嗣君，乃昭敬王第三子，定远君之长子也。聪明绝伦，仁孝出天，先君抚爱，夙加称异，隐隐昏朝，令闻弥彰。天命人心，默有所属，如水就下，莫之能御。耆老宿德，忠臣义士，大小军民，不谋同辞。乃于三月十三日，相率而拜迎昭敬王妃于幽闭之中，恭承妃命，俾之权署国事。是其循至正之名，而行大顺之举，回垂亡之运，而纂几绝之绪，其所以表着天心，维持人纪，日月重阳，区域再造者，揆诸往古，则可以无歉，垂之来纪，永世有辞。今略言其初政，则怡怡愉愉，养奉慈老，日勤三问，友睦亲命，礼遇备至，有同家人，存念废君嫔御，服食少无欠缺，骨肉俱全，共处畿邦。反正之夕，都民挥涕。莅事之初，即将朴烨、郑迈枭首境上。拮据粮饷，以助海镇之馈。省财贬用，民隐是恤，舆情感悦，搜兵索贼，敌忾御侮，将士厉气。其它立纲陈纪，兴利除害，次第修举，而风彩有立变者矣。夫何一种流言，诖误听闻，指如市之从者，曰称兵诣阙；失火廊厩，旋即扑灭者，曰焚烧宫室；承母后之明命，从臣民之归已者，曰篡逆；至于引用倭寇，绑缚投诸火之说，尤不近理。又以不先禀命为咎焉，春秋之义，内有所承，然后上有所请，次第之间，理势诚然，凡此数语，不待辩说而明矣。目今专价赴诉，朝议未准，程行李，往复难明，黠虏伺衅，江冰已合，事机之变，急于呼吸，未知此何等机会，何等爻象，而尚且迟疑不决误大事乎！伏愿备将小邦群情，亟奏朝廷，速下册命，不胜幸甚！<br><br>朝鲜陪臣把这结具呈了毛帅，毛帅又向原差官陈继盛、李惟栋问了他情实，大抵无异，毛帅就将他公本一本、结状四纸，与李惟栋回复登抚，使登抚具奏部复，请旨册立。自此朝鲜感毛帅为他请封之恩，自然有急相顾，再抚携二三心，可得安处铁山、可以安心灭奴了。　　属国凛禀威，驰封恩更巍。敢辞相犄角，共奏凯歌回。<br><br>若使毛帅是个贪夫，借此恐吓，有所需求；是个憨夫，欲要树功，出师吊伐，至失朝廷字小之体，生属国怏望之心，或引奴寇东江，或坐视观成败，不惟失了唇齿，还怎为意腹心，能捣奴么！此虽庙算能固东江，亦是毛帅能审时度势。<br><br>（朝鲜之役，人谓朝廷以属国与毛镇，使感恩图报，为毛镇用，不知乃毛镇縻属国归朝廷，伏首降心为朝廷用。试问镇江一线，渺为虏隔，而大海茫茫，朝使不接，若非毛镇枕其侧，何惧而请封，何惜而不折入于奴。今日朝鲜，犹受羁縻，犹系虏内顾心者，东江之烈也。谓牵虏者，非以制朝鲜哉！<br><br>朝中有创讨之论而不敢执者，犹见群公之不迂。）