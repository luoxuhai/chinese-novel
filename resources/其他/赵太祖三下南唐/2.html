屈杀贤良，因受沙场。从此十八载，赵君王回瞻殿宇，只见云庄，俯怀妃子，转似孤凰。也知天子亦离乡，伤伤伤。念切当阳，义伐徐方。后来八九，家共赞襄。维兹元老，固称鹰扬，矧斯臣妾，且号邑姜，功盖残唐，长长长。 <br><br>却说宋太祖自陈桥兵变，黄袍加身，为众将土推尊于周后主，继位而有天下，又赖众将兵力，助而成禅，北代西征，混归一统，所有宇内霸主、伪主皆臣降称服，四方莫不奉正朔天王。值宋太祖万寿圣诞佳辰，诸家王子、王孙、各勋戚、文武大小臣家，悉皆备办许多礼物、珍仪，于五更之初，便佩玉登车，纷纷趋跄寝道入觐，颂唱华封三祝，又有外省边疆众文武员，俱有贡礼回朝上寿，并诸外国及附属归命候王，亦莫不挟狼圭梯山航海而至，以朝敬中土圣主。太祖于庭殿中受献，只见许多珍仪过丰，一一盛陈。旨下慰劳诸臣。传诏毕，龙颜雾，是日少不免鹿鸣赐宴，各王侯文武大小臣子百官均颁赐，畅叙乐饮于殿中。一番庆闹，君臣共乐。 <br><br>酒至三巡，宋太祖徐徐而言曰：“今天寡人五旬寿纪，悉当众卿文武、诸邦、边隅土宇之臣，贡献隆仪之盛回朝庆祝，足见内外远近之臣爱戴恭诚。惟今金陵南唐李煜以一隅之地藐视寡人，并无差使庆祝一词祝叙，亦属不恭，众卿以为如何处之乎？”有兵部尚书潘美奏曰：“臣近闻南唐李煜招贤纳士，严训军兵，其志非小。今各兄弟偏邦，入朝贡献华祝称觞，他独不遣一人进朝恭祝，显见目无我大宋，不恭之甚，将来有不臣服之心。不若我主趁此执罪，命将兴土征讨有名矣。”宋太祖未答，又有军师苗训奏曰：“此行未为不妥，但今因四海一家，谅此南唐区区一隅之土，何足介怀，不烦圣虑。可下旨责他君臣不谅德力，不礼回朝恭祝，有失国威。如若即行征讨，似涉不教而诛，况劳士浩费非国家益也。不若待阁部词臣草檄文一道，命使驰往晓谕他一番，倘或彼君臣醒悟，差人谢罪，正当赦宥之，足见我主以德宣化而治，各邦靡不欣服矣。倘他仍执迷抗拒，然后命将兴兵征伐取罪未晚。不知陛下圣意如何？”宋太祖闻言曰：“卿家处置得直，惟词翰之臣莫与卿之匹，汝回第中三天之限，且备檄文，命使臣驰往谕之。”此日退朝，文武各散。 <br><br>次日苗从善檄文草就，上呈御览毕，即皇印封固，钦差往金陵而去，涉水登舟，非止一日得到。此一天，南唐主自拜余鸿为军师有三月之久，一日早设朝，正在君臣叙集，有玉门官入奏，大宋天子差官员一位，有赍旨到来唐。书启星封，君臣开读，其文词曰： <br><br>昔者唐祚衰微，率土分崩，生民之命几于尽混。兹我邦主德臣明，拨乱反正，拯其将坠，救兵民于水火，奉天宣化，功劳施兮垂兮而万邦协和。布德行仁，而百蛮宾服。蠢尔南唐一隅之土，梗化不朝，藐视不恭，罪难逃咎。屡欲爰敕天师，恭行天讨，惟我主宽洪伟度，有慕乎古之行军，以化格为治，故王者之师，有征讨而无战斗。是舜帝虞廷，舞干戚而格有苗；武王周师，回军马以警殷纣。兹命我词臣秉笔宏文，申明诰训，原不欲用武以伤和气，致祥好生之德，今敷陈安危之要，君侯其敬听之。念尔唐末五代纷争，瓜分割据，至英雄并起，豪杰风从，我主车驾所临，靡不输诚纳款，君侯所共见闻也。惟两帝不并生，一往不再伏，明者见危于无形，智者窥难于未兆。是以微子去商，长为周宾世胄；阿斗纳印，安作晋世乐公。君侯诚能深鉴成败，投味微子之踪，猛思后主之乐，则福庆无疆，士民安堵，农不易亩，市不回肆，去累卵之危，就永安之帅，岂不大有裨于国哉？如执迷罔悟，听佞惑说，至于兵临城下，玉石俱焚，噬脐奚及。 <br><br>当日，南唐主李煜看见檄文朗烈，理义分明，稍有畏怯之心，又转请余军师酌议此事，余鸿曰：“腐儒笔锋亦锐利，不知我主兵精粮足，有何惧哉？”遂不作谢罪表文，只将檄旨笺尾，批回七律诗一首曰： <br>　　 <br>　　南唐继统在钱塘，屡欲兴师破汴梁。 <br>　　文有孙吴精阵律，武增虎豹聘沙场。 <br>　　高怀活捉同妻死，陶氏生擒与子亡。 <br>　　天命早知须顺服，免教刀斧见阎王。 <br><br>书后又写着：大唐正统皇帝付呈宋君御前览悉。 <br><br>却说宋太祖一天设朝，使臣回国，一见李煜不独不回谢罪之书，反作此悖逆犯上强词，藐慢太甚，太祖一见羞颜大恼，拍案骂曰：“好胆子李煜，蔓尔逼上，朕好意相待，不忍加兵征讨，犹恐残害兵民可悯，不料他竟公然逞志，出此恶逆犬吠之言，怎可不加诛伐！朕若不发兵征讨，他亦差将来争了，不啻不似人也！朕亲行征伐，定必生擒此贼，方消朕恨！”有高王爷怀德出位启奏曰：“南唐李煜伪袭李唐之后裔，割据金陵不过八十一州地土，谅有什么仓藏百万、粟支十年之富庶！即君臣和协，无乃一班伴食文词诗赋之人。今不度德力之势，以小敌大，以弱拒强，是乃自取败亡之祸也。不若待臣藉陛下天威，兴一旅之师，前往以顺取逆，自必献功奏捷，何须主上亲身马上之劳，有碍轻出万乘之尊。”太祖曰：“御妹夫论虽理有所依，但朕起自马上功劳，与诸将士久相雄角，亲冒矢石一十八载，见尽多少英雄，负气自许，率性不受人欺侮。今李煜这匹夫逆恶辱言伤薄太甚，务必生擒，杀败他亲辱此贼，方得心平也。况自登基一十三载，身安慵乐，髀肉旋生致病，正不胜刘先主所感慨。朕意已定，妹丈不必谏留，今即着卿为督师主帅，史珪、石守信二将为左右先锋，冯益为参军，再令曹彬、潘美、王彦升、罗彦怀为辅军，九王、八侯及军师苗训俱随南征，以护驾，复令王金武后队解粮，同心协力征胜金陵，旋师奏凯之日，回朝因功加赉封爵，以报将士之劳。” <br><br>是日众文武闻谕，各人领旨，定了出师日期，退朝已毕，有宋太祖又对御弟二王爷匡义言知，征讨江南李煜，托之监国署位依政处分，朕不过一载上下可以还朝，叮嘱一番，二王匡义领命。宋太祖又在昭阳正宫皇后谕说知之，复往后宫禀知杜氏皇太后，于某日定期别母后，即当兴兵征代金陵李煜云云。有杜太后曰：“皇儿于十八年马上功劳，乃得九五之基，安逸未久，方一纪之外，今又思历险疆场，今天下已定于十之八九，躬为万民之主，理合优处莫劳，岂可再厉兵危险事，愿皇儿勿往，且命将提兵悉足成功奏绩矣。且母前两天夜梦不祥，于三更后见皇儿高登一李树，几乎头跌下，幸得云宵上飞下五只彩凤，将儿翼扶而下，须臾间已惊醒，方知一梦之兆。至今母心尚怯惧，介怀不安，儿今又思离位远行，未知主何吉兆，想来有此幻梦预报，不若王儿勿往，敕旨各家王侯武臣，能征惯战者往讨江南，何必立意亲征，以贻老忧。”太祖闻母言对日：“母后匆心烦，儿一自少年十六以后，即一生闯游，四方遍走，在家少出外多，喜动，不喜动中之静，天下之大，东西南北之地土，十之七八风土民情柔悍皆知，今汴京进金陵，不过四十大之程途，有何干碍？且母后所梦最吉，儿扳登李树将倾，反得五凤协扶而下，后必得五女将为助以成战功，未可知也。况儿不历阅沙扬，已久困于大位，实不喜安静，今随征一出，反觉心逸开怀，以免久困于深宫内殿，儿所闷闷久矣。但今中土堤封万里十得其八九，单有金陵一掌之地，如此梗强，有失各国之威，只争此功亏一篑，便可放马归山，牧牛归野。况天无二日，民无二主，卧榻之侧岂容他人鼾睡。何劳母后挂怀，儿若不亲临敌境，将士不肯用力，枉日费斗金耳，非为胜算也。”当日杜太后向知皇儿心性，喜流动而恶坐逸者，是必难以强留劝之，只得言曰：“儿既力主兴兵，断不可亲躬出阵，以万乘贵躯非同小可，须当谨慎小心，为母减忧。”太祖皇领诺安慰而出，当日众后妃王于皆知圣上亲征，只有皇后娘娘想来皇太后尚且劝驾不止，徒陈留无益，未必帝心允回，只得钱别送行贺喜而已。未知何日起程御驾亲征？且看下面分解。