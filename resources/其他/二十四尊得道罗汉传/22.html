智威尊者，本姓华氏，隋炀帝时人，身长七尺六寸，智勇过人。幼年亦事儒业，以韬略事炀帝，拜中郎将。才智足以统众，威望足以服人，亿兆称为保障，朝廷目为干城。自筮仕以至宦成，始终一志，庭无私谒，民喜天开，仁恩流于刑罚，抚字溢于催科。不茹柔，不吐刚，得持身正道。能悦迩，能怀远，得治下要机。士夫百姓有父母之谣，抚按三司有廉明之誉，铨曹考居上上，隋君虚席殷殷，□居求志，行义达道者也。有诗为证：<br><br>　　官拜中郎佐下风，廉明猎誉寡追踪。<br>　　铨曹考绩非中下，期取勋庸勒鼎钟。<br><br>尊者初仕，炀帝黎庶不曰“良牧”，则曰“仁侯”，芳名已流落人间。及唐高祖得了天下，下诏搜罗逸德，科道交章以尊者荐。高祖嘉其贤，征为牧民守宰。尊者上表乞辞，高祖不许，三辟乃起。尊者奉命服官，不堕晚节，亲贤如就芝兰，辟恶如畏蛇蝎。小秦王得于考察，尝谓左右曰：“华先生任事老成持重，异日可为公卿。”第功名富贵之人，知进不知退。故谚曰：“乘时进易，知机退难。”尊者早年本无宦情，逼于机耳，况今时更二代，历仕两朝，厌薄功名，希心恬退。唐武德中，乃遗表辞官，挂冠于东门外而去。有诗为证：<br><br>　　新君征辟佐皇朝，治行当居第一流。<br>　　盈满自知殃所伏，挂冠恬退卧林丘。<br><br>唐天子阅了尊者辞官表，叹曰：“此人出处分明，去就义决，真伟人也。人各有志，彼道德之流，非功名富贵所能羁也，今愿出家为僧，朕当成就其是。”遂不强求遗留，听其出家以终尔性。勤劳于公署者，得暇裕于禅关也，鞅掌于军伍者，得从容于僧席也。业儒两仕两朝，恍惚贤良芳躅，归禅而宗三宝，依稀智慧□规。有志者事竟成，此人之谓，岂仅仅明哲保身尔哉。”有诗为证：<br><br>　　拜表辞官愿出家，唐王披阅大矜夸。<br>　　古云有志终成事，伫见菩提作泛□。<br><br>尊者既致臣而归，闻宝月禅师道悟真宗，□超玄旨，在舒州皖公山聚徒演教，尊者不惮千里之遥，直趋舒州皖公山参谒宝月禅师，求为门下。禅师纳之，以贵而知学，尤加礼敬。尊者自处，则不知有贵于己，不知受宠于君，较常人尤为谦抑，有命即趋，有事即赴。尝居己于劳，居人于逸，人大义之，师大器之。至于讲经设法，孔窃人所扞格者，彼独孚契坐禅习定机关。人所苦难者，彼独悦怿，宝月禅师尝谓同志友曰：“吾门下法器，尽不乏人，不意晚年尤得一佳士。”盖指尊者而言也。有诗一首为证：<br><br>　　闻说舒州宝月师，道超玄旨演真如。<br>　　抑谦参谒为门弟，独自融通见性虚。<br><br>尊者自从游禅师门下，日就月将学有缉熙，于光明道之传授，虽出于师遇，不明处则不耻下问，而质诸友。道之契悟，虽属于己，遇有得处，则不吝纸笔而志诸诗。一日，悟出本来身心，作诗一律曰：<br><br>　　心本绝尘何用洗，身元无病岂求医。<br>　　欲知是佛非身处，明鉴高悬未照时。<br><br>一日天清气爽，尊者独自寻芳，泗水问渡津头，大有意也。至一谷中，从容班荆宴坐，一则憩以节劳，一则静以观化。禅坐未几，忽然山水暴涨，泛滥谷中，排山倒石。尊者习定自若，视谷中若大厦，视山水若杯潦，此时忘乎水之怀山，亦忘乎己之坐水，心下惟曰：“此必止妖做祟，假泛滥以试吾法力，借使方寸震憾，则彼得尽其中伤矣。吾身化为中流砥柱，纵狂澜百折，自屹立不回矣。况山水几何，涸可立待，能为不灭之身害哉。”少顷，山水果自退，于尊者帷裳分毫不渍，且曰：“向来枉费推移力，此日中流自在行。”有诗为证：<br><br>　　谷中宴坐为寻芳，偶涨山泉作祸殃。<br>　　泛滥忽然消涸也，老僧依旧坐平岗。尊者一生服饰器用，推崇俭约，盖佛法贵无，不居己于有，佛法尚空。不居己于实也，故衣惟一衲，取其足以蔽体，食惟一铛，取其足以养身。眼前不能脱化，且恐衲铛之为累也，如此一时，亦如此终生，不知衲铛之外，更有何者可为更易。有诗为证：<br><br>　　破衲和云补，寒铛带月烹。<br>　　不知衣食菲，铸意佛传灯。<br><br>尊者在皖公山储积有饭僧谷二廪，山下鼠窃狗偷之辈窥伺有日。每至廪所，辄见二虎在旁守护，盗者曰：“此诈也。闻智威和尚颇有法力，或者以猫作虎，或者画虎张威，慑制我辈不敢垂涎帑中之物。今后去，须识破是假，莫冒认是真，则彼之委积可告匮，我之枵腹可告克矣。”盗者仪定，复去窃盗，三四饿夫，敌不过一二饿虎，盗未食谷，虎已食盗三四，窃盗未动廪中升合，而虎已食盗过半矣。有诗为证：<br><br>　　积粟山中为饭僧，狗偷鼠盗觊觎生。<br>　　几回二虎严防守，贪食城狐灭祸根。<br><br>次日，尊者捕了未死之盗送属县张令尹鞫问，其盗不待刑责，即自供招云：“某僧积谷二廪，某等起心潜行窃盗，去时廪旁尝有二虎守护，三四往不能窃。众心不死，至昨晚议云：『某和尚有法力，防廪之虎乃纸画假虎，非真虎也。识破其法不行，则具谷可窃。』不意真虎咆哮作威，遂将众盗咬死，止孤身惊得九死一生，无地奔逃，始被僧人所执。”县令鞫问得实，将本盗重责二十，以未得财放回，容其改过，其盗转回家中，未数日亦已身死。张县令始信尊者大有道行，不然虎胡受命若此，深加礼敬。有诗为证：　　执得强人送县官，供招盗谷是真赃。<br>　　山君激发无情性，数个强人尽咬伤。<br><br>张县令讳逊，以儒业发身，颇有重望，朝廷授为本县邑宰，重儒业不重僧道，每见左道之人，必斥逐之，及见智威禅师有二虎守谷之异，始回心向佛。一日，张县主官有条闲，带仆从径往宝山来谒尊者，尊者迎接至法堂叙坐。张县主因问云：“禅师徒从几何？”尊者答曰：“从游贫僧门，行者二三人。”逊曰：“盛徒现在山中，唤来相见。”尊者曰：“容某唤来。”将手中拂帚向禅牀连击三下，一声风响，二虎咆哮而出，向县主面前作礼。逊上座惊怖不宁，尊者始麾之使去。逊愈加敬重，情愿弃官受戒。有诗为证：<br><br>　　带仆前来谒上人，问渠徒从几多名。<br>　　咆哮一声双虎出，惟兹二士守山林。<br><br>尊者事炀帝为中郎将时，阵中结纳从军二人，誓同生死。乃尊者继事唐高祖，弃官隐遁，出家为僧，间别数年，朋情恋恋，邀入山访之。既见尊者近日所为，殊不似当年体态，二人因谓之曰：“郎将今日狂耶？不然何为悖眊若此。”尊者曰：“我狂欲醒，君狂正发。”二人问曰：“子何所见我二人之狂正发也？”尊者曰：“人能摆脱尘嚣则不为狂。所囿二君嗜色耽声，贪荣怙宠，依然世昧中人，将转轮与生死之途，何由得自跳出，非狂之正发而何？”二人闻言，遂感叹而去。有诗为证：<br><br>　　相携入谷访年交，诘问中郎狂正高。<br>　　声色宠荣君所溺，此狂更是祸根苗。<br><br>唐仪凤二年月日，尊者始往石头城示寂，颜色不变，屈伸如生，室有异香，经月不散。