却说包赤心闻余大忠说有除西庶长的计策，欣然问道：“莫非使之为武元衡么？”大忠道：“他系文武全才，年虽老，刺客谁能近得！”包赤心道：“然则是谋盗兵符，用符生故事么？”余大忠道：“更不妙，廉妃岂肯为此？且主上英明，素重这老儿，若系朋谋害杀，究问起来，我们何样过？”赤心道：“此外则不知有何妙策？”大忠道：“今太医施博济系我提拔他的，如西老儿病发，只使谏官石可信奏言云平岭少有良医，庶长无人诊视，请着太医往云平岭朝夕调治，庶几速痊，得以早早回　来办理朝务。主上自然依允。我再叮嘱他暗使寒凉丸散，将痰结实闭塞，哪怕老西不死！”包赤心起身道：“杀之无迹，这个主意极好。”说毕别去。<br><br>不觉又逾两月，探得西庶长痰症大发，余大忠立刻使家人密请石可信到来，叮嘱如此如此。石可信连连打恭道：“敢不竭力仰体恩师？明日定有佳音。”余大忠道：“此事成功，贤契之劳非浅。”可信称谢而退。<br><br>次日大忠命家人请施博济来，照会这般这般。博济道：“门生有锢锁丸，服下胸宽膈畅，七日之后，渐渐闭锢，无药可开。”余大忠喜道：“此法更妙，初到勿用，待回来时再与他服，连过都推得干净。”二人正喜欢不了，只见石可信来到，笑吟吟地道：“恭喜。”大忠道：“看贤契的音容，知已妥当。”向博济道：“施大夫作速回家，恐主上见召。”可信道：“却非施大夫。”余大忠惊道：“如何不用？”石可信道：“门生原请着施大夫前往，主上已允，不息顾庶长奏道：『所言极是，但不应用正太医，只须院副安萍前往诊治。』主上点头，召安大夫择期起程矣。”余大忠道：“好事又变卦了。”施博济道：“这场功劳，可惜被他夺去。”大忠道：“这安萍最可恶，素恃技艺，从不到我门上走走，岂能托他心腹？”石可信道：“安萍自幼便好骄傲。”余大忠道：“贤契可代筹划良谋，必须笼络入彀方好。”石可信抓头呷嘴，想道：“有了，今日是安萍父亲安逸生辰，恩师可备厚礼，趁他此刻在朝送去。安氏素贫，未有珍贵之物，定系权存，既然收下，安萍回家再退还也就迟了。到来谢时，婉婉嘱托，自不能推辞。另着心腹监往同行，看其行止，庶无更变，而功可收。”余大忠称善，命取紫贝五百枚、明珠百颗，盛作两盒。石可信道：“可将明珠减去数颗，紫贝另易好食物更妙。”余大忠道：“有理。”乃除下明珠二十一颗，将紫贝另易梨枣二十枚。这梨枣产于太极洋双珠岛内，初时朱红，后则雪白，长如梨大而止，因核是枣而形似梨，故名梨枣，味极鲜谈，为果中上品。当日余大忠指问石可信道：“这样如何？”可信道：“非恩师府上，焉得有此佳品？只是便宜他家了。门生也要尝尝。”乃取下一枚。余大忠笑道后便自到安萍家来拜贺，次命将礼送入。自己先归，家人旋复道：“安爷朝上未回，盒俱存下。”余大忠喜对石可信道：“恐是上钩也。他学问是真的，有病请看看，亦不能辞了。”搁住二人欢悦，再说安萍生来有癖，最爱山水，不图仕进，四方岛屿游历大半。嗣因母病，始潜究医理，昼夜精研。<br><br>三中母病痊愈，为父母俱老，不复出游，天天俱在城外荒村周流访病诊视。偶然遇见庶长樊嗣昌扫墓回来，安萍望见，谒道：“庶长将病，愿假八十一天调养，方可消除，否则不救。”樊庶长道：“老夫先将军当秦暴虐，上苍以吕易嬴之时，吕政残杀更甚，先将军赤心保秦，奋不顾身，助荆轲以首，所有遗孤，若非始祖卢生藏匿带来，宗祧安能至今？嗣后世世屡受殊恩。老夫岂不知疲惫，但荐引正士，犹未同升，而诌佞小人，连茹并进，忧患方深，虽主上准假，心亦不安。请教除此可有他途调摄？”安萍辞“无”而别。过了十天，果然樊庶长不能起牀，差人屡请。安萍回道：“往时见其颜色，心血已枯，惟精气犹存，须静养精以生气，养气以生血，今精气并竭，岂能复治？”第三天樊庶长便死了。因此名重都城。岛主召人院中，欲加太医职衔。因施博济素附余大忠，升为太医，只以安萍为副。今闻使往云平岭调治西庶长，欣然奉命。岛主又使有病妃嫔遍为诊视，方令出宫。<br><br>安萍到家，将往云平岭事禀明父母。安逸道：“西庶长国之贤臣，正宜前往诊视。今各家所送东西汝须记清，勿忘拜谢。”安萍将簿细看，内有余大忠的名字，细查礼单，乃系梨枣二十枚，光珠八十颗，惊道：“平素最与显要少交，余大忠并未通过闻问，如何收他的？须速查点送还。窥其深心，必系为西庶长。”安逸道：“怎么为西庶长？”安萍道：“西、余向来冰炭，石可信、施博济皆系鄙夫，依托大忠。今日石可信保荐施博济前往治调西庶长，儿心甚疑。石可信非忧国之人，施博济无缓扁之学。主上已允，后是顾庶长奏换儿去。今突亲身恭贺，又送重礼，足见石可信之奏皆其所使。”安逸道：“我误也！让孙儿将梨枣来，问系何名色，告他唤做梨枣，非寻常果品可比，孙儿丢下，又送几枚来，我用了一枚，觉得胸膈宽舒，犹有在此。”安萍命仆妇取来凑齐，计缺五枚，光珠少了七颗。安萍道：“梨枣或吃下去，珠子难道也吃了么？”令合家搜，查出六颗，余者竟找不出。梨枣照单也少一枚。安萍道：“儿且去谢他，看有何话说，另作道理。”安逸吩咐道：“总须含忍，不可躁露。”安萍受教，往余大忠家来。门上官儿道：“请进。”只见余大忠满面春风迎下道：“今早方知考先生令诞，欲备微礼祝贺，急切未能，谨具俗物二事，蒙不掷还，足见目中有弟。”安萍谢道：“夙昔未效微劳，今承厚贶，既不敢却，受实增赧。”余大忠道：“接交正长，微物何足挂齿？”引入后轩，彼此说些敬慕的话。摆上酒来，安萍坚辞。余大忠哪里肯放？只得入席。饮到中间，安萍挑道：“萍奉命往云平岭，闻西庶长性情古怪，顾公将此好差下照，不知大夫可能代谋，另易他人？”余大忠道：“不必另易。西老儿平素轻贤傲士，最与大忠不睦，常欲甘心于彼，太副此去，如能代为舒怨除患，富贵共之。”安萍道：“萍力难操刀，有负所委。”大忠呵呵笑道：“医生杀人要刀何用！只须将寒热虚实互相颠倒，比刀还快哩！”安萍道：“这个不妙，若让君臣使佐评论起来，即难逃谋害之罪了！”大忠道：“太副果然迂直，而今有几个说真方、卖真药的？”安萍道：“愿大夫指教。”余大忠道：“今访有锢锁丸，凡是痰症服之，初时舒畅，七日之后，渐渐结紧，仙方难救。今命门颖藏在身边，只作太副家人随往云平岭。可先代其宽胸利膈，将辞别时，再用此丸。使之服下，即速回都，彼病发作，亦莫能怪到太副身上。”安萍笑道：“这个落得效劳，既不污萍之名，又可仰报厚贶。”余大忠大喜。安萍告别，大忠送出，并问行期。安萍道：“后日可以动身。”余大忠道：“诸事心照。”二人作别。<br><br>安萍回到家中，细细说与父亲听。安逸埋怨道：“医事如何行得，不该应承。”安萍道：“并非真受其嘱，此刻画之何难，但恐另换他人，庶长必为所害。儿想下大夫骆焘系西公之堂甥婿，秉性谦退而有肝胆，与儿交好，此时且缓通知，待动身之后，大忠等自不提防窥探，父亲可请他来，密将情由说明，嘱暗修书，交庶长府中老诚游巡星夜送去，或交顾庶长使人前往。西公接知，自然不吃丸药也。”安逸道：“也只得如此。”正在家中料理，只见家人说道：“有余府门子储位在外伺候。”安萍出厅，储位向前叩头禀道：“小的上人命余过来服侍。”安萍道：“劳尔，成功自然有赏。可将己事办办，后日来同起身。”储位道：“小的行李都担来了，并无做事。家爷吩咐，只在这里，毋许走动。”安萍道：“更好，就在门房内住罢。”储位答应。<br><br>第三天起身，路上逢山玩山，逢景玩景，五天方到云平岭。先使通报，遂进帅府，西庶长迎入。安萍欲行参谒，西庶长扶住道：“山在此与边帅职分相同，太副乃系天使，岂可过谦？”安萍道：“萍父亲忝庶长教，既系晚辈，更当如此。”西庶长辞却再三，方受半礼。坐定，西庶长道：“蒙主上鸿恩，劳大夫远涉，但贱恙痊愈，可以勿药。”安萍道：“奉命而来，自应诊视调理。”西庶长道：“平素最不喜药，尤怕吞丸散。太副美意，请诊诊脉罢。”安萍道：“病虽暂愈，而根未除，犹须调治，免得时发。”西庶长道：“如此，请妙剂。”安萍立下方子，储位接去。西庶长道：“且住，老夫性最爱洁，凡药非亲手炮制者不服，可将方子来。”储位站着，安萍道：“囊内各色，俱系拣选地道，接法炮制，极其精洁的。”庶长叫家人于储位手中将药方取回，送往衙内，再问道：“太副还系即动身回都，抑或憩摘数日。”安萍道：“既奉命而来，自应俟候痊愈。”庶长道：“但此地系军机处所，恐防泄漏波累，请往玉笋峰书院住罢。老夫不克奉陪，得罪容后负荆。”乃命铁柱偕往。<br><br>安萍出得仪门，储位禀道：“奉命理当时刻在此。”铁柱道：“你可晓得重法从事么？”储位骇得不敢出声。随到玉笋峰，看那石色皎莹，约高五百余丈，屹立岭间，宛如玉柱。因其四面俱有曲径斜阶，俨如笋箨，是以呼为玉笋峰。上有三清观，左旁丹房宽敞，西庶长改为观海书院。安萍等陟到门前，只见北边罗列数十军士替换。望那石壁，原来玉笋东北边，有三丈宽阔一块晶光如镜，照见海洋，愈远愈清，艘船行动，望之如在目前，因此名为缩地镜。安萍也向前观看，军士抽刀在手，躬身禀道：“将军有令，毋许闲人窥望。”安萍乃止。<br><br>铁柱将他们送入院中，即在外坐着，里面另有军土承应，需用对象俱全。安萍问道：“那镜子看得多少里数？”答道：“东北各岛面，西南无遮挡处，皆历历在目。”安萍道：“真稀世之奇观也。”暗问储位道：“尔可有什么妙计？”储位道：“西庶长斩钉截铁，这黑脸鸟好系强盗形像，如此严肃齐心，有计也无使处，倒不如早些回去，免得犯了军令，送掉性命。”安萍道：“所见甚高，但早回去，劳而无功，未免惭愧。”储位道：“包大夫诡计极多，叫家爷与他商议，另用计罢了。”安萍道：“是极。”到第三天，安萍请铁柱进院道：“烦将军转达，庶长病症既愈，无庸不佞居此，意欲回都复命。”铁往道：“待在下使军士通知中军转禀容复。”铁柱出去，储位道：“好严格也！都中那个衙门不曾见来？”安萍道：“内文外武，此地为东边都总会，岭外各处大小城邑营塞，俱受节制，所以威严特甚。”少刻，铁柱进来道：“相爷此刻无事，请太副相会，军士肩与请上。”储位正欲随行，铁柱怒道：“你这瘟鸟，难道也要同庶长说话不成！若非随太副的，叫尔看剑！”叱令锁起来，待回院再放。<br><br>却说安萍进到帅府，庶长迎谢道：“深荷福庇，种种得罪，前服妙剂，痰始顺利，此后当用何药，并祈指示。”安萍道：“已妄拟有汤头，必须静养，方获奏成。”庶长道：“何也？”安萍道：“痰因火结，水因火固，必须静养以生水，水生气，气生血，血盈气壮，痰于何所藏避哉！”庶长道：“妙论希闻。<br><br>但朝中近事，太副所知，余、包结党于朝，惑乱廉妃于内，幸主上仁明有素。今闻浮金新得一将，武有项籍之力，媒有先轸之能，朝野无出其右。老夫想田氏既任烛隐，拣拨贤才，运筹治理，今复得此人，我国岂能安枕！又谍得双龙、天印二岛勤于拣拔丁壮，未必不生事端。老夫所以请外补者，绸缪预备耳。近时探巡接踵访来，知道浮金朝夕训练，早晚自必兴戎。<br><br>太副回国，可与顾庶长言之，嘱其勿得疏忽。”安萍道：“领命。就此告辞。”西庶长道：“不便久留，恐都中病民悬望，备有微物，聊表寸心。”安萍视之，乃是二端冰蚕茧。安萍道：“无须此物，请易自贝百枚，紫贝十枚，劳役送到寓内。”庶长解意，命另易来。<br><br>安萍作别，回到书院，储位见着大哭，问知缘故慰道：“且忍耐他。”只见军士捧盘呈上白贝紫贝道：“庶长爷爷传命，殊劳太副远涉，具上微仪，勿怪轻菲。”安萍道：“蒙庶长厚爱，图报有日，恕不告别了。”将礼收下。军士开放储位。安萍命发行李，将紫贝给与了储位道：“原不收他的，这老儿太吝，尔也带回去罢。”储位都入橐，上车起程。晓行夜宿，三天已到都中。复过命，便到余府。大忠道：“听储位禀过，西老儿颇不在道理，太副也是天使，如何这等怠慢！”安萍道：“此刻放过，后会有期。”大忠道：“再作道理。只是虚劳太副，统容后谢。”安萍谦逊别回，家人禀道：“顾庶长夫人病急，请过两次。”安萍想道：“我正打点晚上去，他倒来请，好凑巧的事。”便将一切禀过父亲，即到顾府来。顾庶长出迎，陪视过病，邀入书斋，问道：“庶长痰症如何？”安萍道：“未曾到时，先已愈矣。”顾庶长道：“可有话与老夫说么？”安萍目视左右道：“无话。”顾庶长使人退下。安萍道：“西庶长时以余、包朋结为忧，又探得浮金新获英雄，天英双龙勤于训练，瞩庶长预为绸缪，毋致临渴掘井。”顾庶长道：“西庶长过矣。烛隐虽系贤豪，西山亦称俊杰。新进之人，姓紫名督，与钟、罗之心腹羽党威敌侯柏彪有隙，柏彪虽窜，罗、钟在朝，附郎子为好，纵有鸿才，岂能大展！况我国亦得古璋，堪以抵敌。至于双龙，天印，虽地险兵强，君凶臣暴，然恃骑与船，而攻隘夺阻，亦非所长，是天英双龙与浮金殊不足忧。所可忧者，乃国内耳！武士以怠惰为清雅，文人以经济为腐迂，正论谠言，众共讥讪，是以才能缄默，驽钝尊荣，虽无浮金，亦将自惫。老夫所忧，不在彼而在此，又不只于此耳。且请客卿商酌良规。”命家人请古老爷。安萍想道：“好两个贤庶长，所忧确切，何虑敌强！且看古璋意见学问。”片刻报道，迎入各见礼毕，问安萍名姓，顾庶长答道：“安太副，字伯随，名萍者也。”客卿道：“夙钦台号，今幸获瞻。从云平岭来，鞍马劳顿，不卜西公之恙痊否？”安萍道：“庶长有命，申侯客卿，惟因国事忧虑，恙虽小愈，难免复发，发则愈甚矣！”客卿道：“国事何能去怀，但不知有何重务，而如此深忧？”顾庶长道：“朝有佞臣，边多强敌，文官废弃实学而习虚浮，武弁疏忽谋略而贪佚乐，难道古公未知么？”客卿惊道：“何至如此？璋虽滥竿卿位，实以客自居，每见济济，故未赞词。”顾庶长道：“虽然济济，却不多才。西庶长之忧，惟古公可解。”客卿道：“相公有所指教，璋岂敢辞？”顾庶长道：“而今须使文德端淳，武备整暇，然后筹议其它。”客卿道：“二事虽难，然其失在上不在下，上果能振其纲，下岂不承其流？闻文士轻经史而重诗书，馆阁以吟咏为高，艺林以丹青为雅；吟咏则趋向清谈，丹青则流入纤巧，均与治道相背弛，无济于国用。较一切荒工废农之务，为不觉其祸最烈，尤须先禁之。嗣后取士，必以经义穷其韫，以博洽办其学，以事理老其能，而月露风云、抛掠短浅之士，始无所安措。似此则非穷经才干之士不得进，凡诡诞巧佞之徒概黜退矣，何愁文德不端淳乎！其武备整暇，非坐谈片刻所能定。璋当因刻下时势，而着其略，呈阅请正。”庶长、安萍道：“客卿高明，自然切中时弊，当铭之彝鼎，以昭百世。”二人别去。<br><br>次日顾庶长上朝，将“文风浅薄，皆由竞骛爵禄、不究道义渊源所致。”并客卿立议“请禁诗画之习气，另易求士之良方”，一并奏上。岛主道：“卿意欲如何？”顾庶长奏道：“士必有贤良之素，博学之实，然后以疑事观其识，以剧事观其学，以急事观其断，始进而升于朝。”岛主准奏，颁行中外。顾庶长回府，门役禀道：“安太副到来已久。”顾庶长径进书房，闻有吟哦之声，走到面前，安萍方知。顾庶长笑道：“系什么医经，太副如此赏鉴？”安萍道：“岂但医经，正系医国的妙剂。萍今晨往候古公，蒙将所定之《武略》见示，捧诵再三，不忍释手，特将草稿携与庶长推敲。”顾庶长欣然接过，看签标题“朝谟武略”四字，内有五纲四十目，其略曰：<br><br>至德如唐虞，且有欢兜三苗之用武；而况边疆接壤，等于秦楚吴越者乎！此尼山垂训，足兵之所以不容缓也。乃窃位之徒，惟知沿习偷安，而谓兵法为鄙事，坐使邻国昌炽，君殆身危，不亦卑贱之甚耶！此治国之道，不可不急究也。其道维何？惟立于不败之地，先为不可胜而已。<br><br>凡大纲有五，首曰修内，次曰理外，三曰出征，四曰临敌，五曰还军。其目又各有八。<br>　<br>修内：<br><br>一日任贤。一人之智力有限，天下之事务无穷，非择贤而任之，身虽极惫，心虽极瘁，漏误益多。任贤者，非徒云任之而已，必信之专，而毋掣其肘；责其大而不苛其细，收其成而不求其速。且贤士之进退，不独敌人之所窥，而动止实关国祚之存亡。一贤任，则诸正士进，而不肖者远矣。移风易俗，服敌安民，孰有过于此者哉！<br><br>二曰重农。重农之道在于黜技巧之民，绝娱玩之物，使天下非耕不得食，非织不得衣，则游食之民，无益之工，莫不尽归农桑。西山东海之旷土，莫不辟垦。则人人皆有恒产桓心，虽遇水旱饥谨，不为大害；即奸豪窃据，煽惑居民，必无舍生产之乐而蹈万死之途以应之者。安民弭乱之道，莫不由此。<br><br>三曰慎刑。慎刑者，非省刑之谓，毋失出入之谓也。失出，则奸滑漏网；失入，则良善遭殃。均为不慎矣。必须明审适中，使受者无怨，闻者无议，始为得之。若一动重桎梏，轻罪重刑，使不幸而犯微过者，畏刑甚于畏法，以致初而逃匿，继而拒捕，大而啸聚负偶，费粮劳兵，滋酿大患，可不慎乎！四曰薄赋。穷奢极欲，虽尽天下之财犹不足。抑私养民，稍捐耳目之好而有余。百姓足，君孰与不足？富在百姓，虽有凶荒，不烦赈济，可免流离结聚，所省极多。若厚敛者，民出其十，而上所得不过二三，然民积蓄御荒之具，已告竭矣。饥谨之年，虽加恩发赈，君出其十，而民所获惟二三，与其进出皆虚，曷若藏予百姓之外府！薄赋养民，诫保国消乱之正道也。五曰敦礼。礼者，人君之所以维国，上下之所以为家，士庶之所以分别者也。其欺君于国者，皆由不明礼义。故素有桎，使民浃于肌肤，论于梏者，致敬礼义而平为常，然后举而投于危亡之地。吾知其必以复招归，而不退避矣。<br><br>六曰养士。天之生才有限，必育之有素，培之有方，使之优游，习练以成其才。猝然有事，指而麾之，必能感恩竭力，发愤酬君，庶无匿乏才难之叹。若平居漠不关心，突然有变，安能得知谁是实学，谁是虚名？既非夙昔所周详，去取之间难不惑。且闲时不有解推之诚，尊崇之实，志士未必入彀，托非其人，则败国家大事，贻讥于后世矣，岂可忽乎！<br><br>七曰辨才。无论才之大小，智之广微，皆须兼收并蓄而审辨之。苟不能辨其志之所向，才之所能，虽培养勤切，等于无士。故必详察其才，可为栋，可为梁，可为椽，可为桶，分而用之，自必各称其职，宁可才过于任，不可任过于才。盖梁犹可为柱，而以椽为栋，则立见其摧推倾覆也。<br><br>八曰除异。凡民之性，常难定而易乱，奸民之念，每喜异以标新，趋向不一，致治为难。故凡异言异教煽惑愚民者，必急去之。惟以礼义为教，纲常为尊，使农安于田，女安于机，士安于学，工商安于业，各安其事而不迁。为上者尤不可信重异端，惟古圣先贤劳瘁忧民之事常时宣布，使民心肺通达不雍。即有倡乱说于民间者，吾知闻之，必掩耳而走，袒臂而驱矣。心一力齐，何使而弗得哉！<br><br>理外：<br><br>　一曰谨边备。虽处升平之际，而边备不可斯须废弛。不谨，致启敌之邪心，突有缓急，诸事未修，则边疆瓦解，百姓罗于锋镝，而庙堂震恐矣。谨者非徒求其名，务须有其实。如城记者修之，濠淤者浚之，车坏者造之，马老者易之，卒弱者练之，吏蠹者诛之，斥堠废者复之。号令如水流，粮草如山峙，材料备具，士卒乐战。敌虽有奸谋，未有不潜消而率服也。<br><br>二曰复屯田。凡军之所重者，莫如粮草。陆运费人畜之力，水载多风火之虞，轻截横邀，为祸极烈，昔之遭此而覆亡者，昭昭可鉴。欲杜其害，英若屯田。边多旷土，土可分耕，非仅足食，旦深其沟，浍以诸水，取所起之土以为堤，使敌车骑不得驰驱，步兵之便地也。置兵于农，国无养兵之费课，士卒兔饥谨之忧，寇虽大至，自各顾其家业，必死争而坚持，其所利益，不亦溥耶！<br><br>三曰禁军需。有一物而须数物以成者，数物不产于一处，自必兼收而后能成。有一事而须数事为用者，数事不集于一时，自必广彩而后可办。凡视国外之所少者，必加收防，勿任趋利奸徒偷漏，而戕我也。敌或少粮食，或少铜铁，或少物料，或少胶漆；或少硝黄，或少方药，或少图书，或少谲士。凡军需之所急者，定百计以求之。吾预塞其途，使彼无所得，安能猖獗乎！<br><br>四曰安远人。凡土地虽有山原泽岛四方之殊，以乾坤之大父母视之。万国万姓皆吾之同胞，岂可不保其命，使乐其生乎？但地极旷远，性极不齐，虽欲安民息兵，非可猝能也。必德政之所化，仁声之所及，使由迩至远，从风而靡，变其残暴之性，非惟不敢驱兵犯境，且免四方邻国操戈，赤子各安其业，而无横死之苦。即有猾敌欲乱边疆，虽解仇结约，吾知其百姓邻国之心，必不能齐，所谋立败矣。五曰慎取与。边疆小国之背叛，大约非在廷者贪取之不已，则在边者苛责之无厌，使彼不暇供命，积怨为怒，而以我贪鄙不道为口实，连衡四邻，同力扰边，渐次至于不可制优，其衅实由自起。待小国之道，其来则答之，去则任之，不贵其所产，爱之如子女，防之如虎狼。若此，而边境小国犹生事者未之有也。不第勿取，而与亦所当慎。酬赐之数，国有常典，固不可减，尤不可增。初增之，彼以为荣而悦矣；继而不增，则渐至失望怨生。既增于东，不得不增于西，增之复增，何所底止？迨后而悔，不已迟乎？何不慎之于早也！<br><br>六曰练士卒。士卒虽有恩以养之，若不访延巧技精艺之师以教焉。虽有百万，等如婴孩，固有忠君灭敌之志，其如力不从心何！故训练之道，不可不急讲也。无论明师隐者，羽士缁流，军民人等，有一技之可法，一艺之便捷者，皆礼而聘之，以教众士。而士亦相其才，因其势，分为数类，则习熟易，而功有成。手足疾便者，目明心巧者，身长足高者，肌体肥大者，各视其形之所便，散而习之，集而较之，其精者奖赏而鼓励之，使人人争练，师师尽能。复教以独自成阵，互参成阵之法，而以仁义驱之，可卜所向无敌矣。<br><br>七曰隐谍。兵家之利，惟谍最广，用谍最难。虽升平之世，亦不可废。谍为国之耳目，国而无谍，犹人之无耳目，岂能免倾危颠蹷乎！惟广择忠志之士以使之，不但多方以隐之，使敌不觉，且使此谍不知彼亦为吾谍也。凡谍得事件，审之于理，度之于势，断之于心，验之于素，而谍事之虚实真赝，莫不尽识。用之久，则敌之声息皆知，某也忠，某也诈，某也可以移主，某也可以贿交，察其动静，而知其心臆，揣其言论，而知其叛服，非谍其何由得哉？<br><br>八曰攻心。制敌之道，攻心为上。心者，所以取智谋，主决断也。心既受攻，则智谋乱而疑惑生，杂而不可用矣。攻心之术，惟夺其魂，破其恃而已。其所依以取计谍者，吾去之；其所任以为心腹之忠智者，吾间之；其所赖以为军资者，吾耗之；其所依以为唇齿者，吾解之。凡其所恃，吾皆先机而阴败之，虽有奇才之士，亦不能为之谋矣。<br><br>出征：一曰正名。名不正则曲直不分，战士之气不壮，而敌反得以诡词，谈其党，激其众，以惑邻国之耳目，非计之得也。将出征之际，必先明其曲直，论其是非，将敌之罪暴白于四方，使闻者皆发忿同仇，而敌之羽翼军民皆生愧赧。仍使辩士历使于敌之四邻，申明大义，以解其朋党，绝其救援，则未战而敌已屈矣。然必敌有悖逆不道之实，微者吾张之，隙者吾显之，虚者吾实之耳。若敌原无过失，兵端实自我开，而复加以恶名，则我骄彼愤，我曲彼直，益败之道也，慎之，慎之！二曰职能。用人之道，必使各尽其能。凡可用之才，咸罗而致之，毋使有遗才赍敌之失，则庶几焉。智者使之主谋，果者使之参议，博者使之主使命，勇者使之率士卒，仁者使之主财谷，信者使之司赏罚，廉者使之抚残惫。才职相称，士志各安，行军之本不已固乎！若惟重亲亲，不务尊贤近爱是用，能才散失，自且不保，安得而制敌耶！<br><br>三曰士志。凡三军之志，不独使其不生二心，奉令克敌而已，必使其知敌人诡谲诱骗之诈，而不为所惑。平时敌示利而诱我者，将固知其谋，而因之以取事矣。而于追奔攻围之际，得势之时，敌每多方使计以娱我士，或弃金银货物于路上，或散骡马牛羊于道旁，或出妇女，或称投降，军士见利动心，失于纪律而败事者，何可胜数？必须预为开导，使士遇此，咸知为敌之毒计，倍加警耸，虽百诱不从，而愈慎愈奋，则厥功可成矣。<br><br>四曰亲信。将吏称职矣，士卒习精矣，而将吏不知体士卒之情，士卒心拂将吏之意，未有克济者也。必也使将吏之于士卒，犹父母之爱其子。使士卒之于将吏，犹婴孩之亲其母，童子之信其师。爱而不骄，信而不犯，则指臂之势成，虽屡历困危而不变。<br><br>五曰备要。国不可一日无备，何待出征之时而始言备要乎！不知平日之备，备其大略，此时之备，务必周详。或有一事未备，或有一处未备，而为敌所乘，变起于毫末之间，祸生于呼吸之顷，虽有长鞭，不及马腹，苟不加详慎，则大事败矣！所谓要者，粮草也，辎重也，火药之所也，樵牧之地也，常行之要道也，不行之小径也，关口津梁，城廓隘塞，以及斥猴诸事，平日虽有防备，此时更加严密，庶无遗漏耳。<br><br>六曰养气。人所以战者，气也。气盛则一可当百，气衰则未战而胆早寒。必先蓄养其气，使之常盈而不亏，屡用而不竭，则无钝兵挫锐之失矣。蓄养之道，结之以恩义，勉之以忠孝，劝之以爵禄，使士感恩义之厚，慕忠孝之行，荣爵禄之显，虽欲气之不盛，不可得也。七曰选锋。羿之教射，秋之诲弈，妙在自悟，得在专心。教诲虽同，精极迥别，不加剔选，则过与不及，混乱不分，强者奋勇，弱者不继，两俱败矣。必选其最精者聚为一军，分为四队，丰其粮饷，令骁勇熟知阵势军形地利之将分而统之，猛若疾雷，速若飞电，以为战酣冲坚横突陷阵破强之需，及肘胁缓急之用。必分为四者，循环不穷而合亦易也。懦弱之卒，心常恃此，战力必倍，不轻败矣。<br><br>八曰向导。山川险易，将虽知而未必详，图虽载而不能尽，非访之熟游熟处者，不可得而悉也。向导之用，非惟知乎地利，并欲知乎人和；某地为某贤人之所宅，某处为某猾徒之所居；军由其地，贤者敬而礼之，猾者声而诛之。敌国人情，闻风思慕矣。某城敌军资之所藏，某地敌咽喉之要道如何？军资之城讨取之、毁之；咽喉之道潜夺之、断之。敌国军心得信落胆矣！皆向导之功也。然误信虚，而以为诚实而受欺者屡屡矣。必也兼听广访，参平素之间谍以决之，远探近审以验之，使能者监焉，不可任其脱离，不可使知吾实事。成功之后，则计其功，大而爵禄，小而财帛，始酬而归之，庶不致有误也。<br><br>临阵：<br><br>一曰详察。敌国君臣之贤愚，将之才否，卒之强弱，粮之多寡，平居虽知之，至临阵之际，犹不可忽而不复察也。察其何者为坚，何者为瑕；赢者可是真赢，壮者可是实壮？将吏之心和与不和，士卒之情洽与不洽，皆须计而知之。其坚者柔之，瑕者陷之，羸者待之，假壮者击之。将吏不和，士卒未洽，急攻之；将吏和，士卒洽，缓图之。智勇精锐气势，俱胜于我者，诈以骄之，而激励将士，待其隙以乘之。苟不究其虚实，遇敌浪战轻争，历久而不大败者鲜矣！<br><br>二曰相地。相地者，相彼此营阵之地也。凡营必择高阳水草足用之地而处之，毋居幽囚危陷之地，恐受围塞难出也；毋居草木丛会之地，恐火攻也；毋居卑下之地，恐水淹也。凡左右前后远近，山川村舍、林堑寺观之可藏兵者，必细搜之，远候骑，通防守，情队伍，禁妄行，使奸细无由入，此营之大略也。阵地必后右高于前左，形分而势连，险布步，易布骑，进退俱生，无所阻碍，利过半矣。<br><br>三曰风向。搏斗之际，风所关于成败最大，顺风不加力而倍疾，逆风虽奋勇而不能如常，又有尘埃损目塞鼻之患，可不审乎？未阵之先，当审风所从来，敌向我背，则正阵以击之；敌顺我逆，则旁趋以致之；不为我致，则坚忍以待之，以精骑绕出其后而击之。敌众我寡，则利奋击于风晦之顷；若我众敌寡，敌乘阴晦而来，则以小骑出击，或突其肋，或陷其背，或往或来，疾若飘风，使不能测，目眩心动，则反为我所乱矣。只可分军追击，慎毋以大军轻出也。<br><br>四曰分合。能合而不能分，谓之孤军；能分而不能合，谓之散卒。散卒心力不能齐，孤军一败即瓦解，皆大忌也。当分则分，当合则合，细察时宜，寡则利合，众则利分，亦难执一。分合之道，分不乖于合，合不背于分。若手足之伸屈，禀于心而不乱，斯为得之。阵后之游军，行营之探候，此则必须分者也。战时奇兵之外，大兵须分为三，以循环迭进接战，则我之气势不穷，彼之精锐已困矣。<br><br>五曰败愈奋。胜败虽兵家之常，然而败者必谋之不藏，算之未善，备之未周，皆将之过，岂可以为常乎！虽节制之兵，恩信素洽，不幸而败，根本未伤，人心尚固，犹不致涣散难理；然须自引其咎，自责其罪。将吏士卒之受伤者，旦夕亲视之，调药以治之，善言以慰之；未伤者，论以『君恩之重，敌之不足畏，死里求生，以雪耻立功』之道，庶几愈愤愈壮而可用。若推过于将吏，以刑戮为威，则人心离而不振，愈不可为矣！其有实违节制而致败者，则又不得姑息而滥纵也。<br><br>六曰胜愈慎。战而数胜，敌未剪灭，安知非诈以诱我？即是实败，其羽翼尚存，余孽未尽，正用谋之秋，角计之候也。敌为吾所败，其恨必深，其心必合，其力必齐，其谋必密且毒；吾之防备周遍，犹恐有忽微，意料所未及者，若骄而惰，则敌更易乘隙而入矣。以深恨之心，合而齐力，以行密毒之谋，当之以骄惰之卒而不危者，未之有也。必须处胜之后，而如败之初；处败之际，而如胜之始，自然用而不穷，久而益壮矣。七曰善久。兵道贵速而恶久，速则所省者多，而无疲挫之失；久则所费者广，而多缝隙之虞，此世所共知者也。然不能速而必求其速，不可不久而必不欲久，则系自蹈于败亡之道也。如敌守一要害之城，城高峭坚厚，池深阔迅险，粮足材备，军民心一，而将贤能，无间可乘，力攻则徒损士卒，终不能济，舍之必滋蔓为乱；此则非足我军需，固我营垒，防备周密，绝其樵彩，断其外援，而使敌粮尽溃散不可也。乌能速而不久乎！故事惟在因时，不可泥古。<br><br>八曰毋暴。夫兵之出，原为除暴止乱。既已获魁首矣，其士卒皆天之赤子，无非为严刑峻法所驱逼，非乐荷戈拒命也；则当释而归之，谕以仁义邪正，令其转相传布，则俱为我所用，而未服者，皆解体矣，若恃兵力之盛，思昔争命拒战之仇，怒以尽歼之，既乖出师之义，且失人心而干天忌也。故入敌人之城，其先世有功德于民者，必访而存其祀，立贤者以继其后；除虐政，诛邪辟，选贤良，兴教化，货物无取，秋毫无犯，始不愧为仁义之师也。<br><br>还军：一曰推功。平乱旋师，安民定国，虽不为无功，然皆国家之运昌，将士之竭力，吾何功之有！即率众运筹，有所勤劳，而使吾率众运筹者，则君相也，其功亦当归之君相，吾何功哉！还军之日，必以运筹归之君相，竭力归之将士，立缴印剑，话淡退处，庶无虞主不赏之功，且杜谗猖之口而全身，以备朝廷之缓急，不亦美乎！其有伊周之任者，又不在此论矣。二曰赏劳。凭功之大小，为赏之轻重，固为不易之道。然旋师当先恤死事之家，后方行赏，庶忠魂目瞑。若死者有功，则以其功倍赏其父母妻子；其子孙有堪任者，则以其爵禄爵禄之；子孙稚幼未能补授，即以禄给之；则死者无憾，而见者必格外感奋，后逢边事，将士自绝内顾之忧，而拚命无前矣。<br><br>三曰安吏。人之才能各异，心性未必皆同，于行赏之后，必当谅其才德，可任则任之，不可任则养之。如心性贪而机智调者，虽可治一时之兵，难以治长久之民。若使之治民，必致违悖，按法则伤功臣之心，而缓急乏可用之才；原宥则废国家之法，而贪墨增有恃之胆。故曰养而勿任也。如情性贞坚，素怀忠孝，才可服众，才能理剧者，而置于闲散之地，不有才难之叹乎！故必详于审量，安之各当，而后为无失也。<br><br>四曰祟俭节。用爱人之道治国者，不可斯须或违，岂待还军之后，而始及此乎。盖祸害多息于勤劳，而升平每流于逸纵。或溺于声色，或荒于苑围，或陷于田猎，或淫于台观，或惑于异端邪说，习以成风，上骄下怠，民脂渐罄，仓库渐虚，怨乱渐起，国之危亡，皆胎于此。惟心乎保民，而以俭为务，则私欲消而不长，善念生而不穷，邪臣诎而不伸，民风还古，世道复淳，虽追三代之治不难也。<br><br>五曰修城壕。夫城壕者，国家之捍卫，万民之甲冑也。随圮随补，随浅随挑；墙隙之树木，每月必削铲之，处处皆成金汤矣。或平日失于葺理，崩塞狼藉，非大工不可，其兴工作不于丰年之隙，则于岁歉之时。年丰物料不昂，岁歉夫役易聚。若不于旋师之后，节俭之秋，而整理之，待寇起而始治，则征役废农，人民震恐，敌隐冑入，无由得知，自乱之道也。城坚池深，民心有恃，寇至舍此而去，则有后顾之忧，攻围则顿挫于坚城之下，其利最广，慎勿忽也。<br><br>六曰实精练。军士精锐矣，不能免于病废老死。且太平之后，兵虽习练，多事饰观；是以有兵之名，无用之实，使当强敌，未有不败者。急而召募，则不能尽究所从来，且性情不相通，足步不相应，危伤不相恤，皆兵之大害也。或有敌人潜来应募，而表里合应，其祸尤凶。故虽止戈之时，而训练万不可疏忽，务使有实用之技，随缺即补，勤于教练，互相比较，相亲如骨肉，相护如手足，有所使用。朝令可以朝齐，暮令可以暮集，较临汤而始扬沸，何啻天壤之悬哉！<br><br>七曰修教化。凡民逸则忘善，忘善则恶生，此理势之所必然也。故尼山于庶富之后，而即以教继之，诚所不可缓者也。教化之善，无过礼乐诗书。敦礼乐而说诗书，重贤良方正之举，使民知所趋向，一而化十，十而化百，以遍于四海。然必在上之君子，持之坚，行之实，品为众所服，民为德所感，始可熏陶入彀而向化，君子之德风，小人之德草，上有好者，下必有甚焉者矣。先哲之言，岂有欺哉？八曰任廉洁。多难之秋，非才无济于事，故常重才。承平之际，则须才德兼优，否则宁才不足，而德有余。若误任一悖德之徒，则夤缘之路开，藤连蔓引，忠良退于郊野，贪鄙遍于民上，倚官长之威，恃奸权之庇，而济其无厌之欲，剥肤吸髓，贿宠媚权，小则荼毒州邑，大则怨腾四海，虽有善者，办无如之何矣！故才过于德者，养于闲散之地；而亲民膜者，必选德优，尚节义，励廉耻，禁邪说，诛异端。农隙则兴文讲武。率天下之民，入于太和之中，不亦几于至治与！<br><br>此五纲四十目也。虽不足以尽治兵之能事，然谨慎周密，时宜之大略，则已括矣。欲穷幽极妙者，可探索于群书。<br><br>顾庶长看毕，叹道：“言浅意深，实此日对症之妙剂也。治国尊此，永无丧亡之虞；将兵守此，岂有不胜之理？老夫当即奏之。”安萍别去。乃令人誊清，复入朝，问宫门太监道：“主上现有何事？”答道：“阅本已毕，在熏风楼午睡。”顾庶长道：“觉未？”答道：“适见宫娥传取雪藕，想必醒了。”顾庶长道：“烦奏顾复有本。”太监入人启，出来道：“请无逸殿见驾。”顾庶长同行到时，岛主问道：“卿有何本？”顾庶长将所缮呈上，道：“今古客卿筹国，着有《武略》，实切目前时势。<br><br>臣特奏上，请颁赐文武诸臣，使各尽其职，不致伦怠骄奢误国。”岛主亲接看毕，道：“言切近而旨长远，非深于经济者不能奏，请颁之文武诸臣。所见极是，可增设遗才科，以收罗众土。凡文士于经义、钱谷、兵农有一事超群者，武士于智勇、器械有一件出众者，不论军民人等，每岁四月投名于通政司，造册呈览，分发庶长、元帅二处考验。俱着卿总理。”不说顾庶长领命退朝，办理颁发。再说余大忠、包赤心正议西、顾二相掣肘，忽接颁到《武略》，相与诵毕，知系客卿所著。余大忠道：“议论平淡，半系前贸唾余，有何奇妙？”包赤心道：“应变无穷，自在临机能依此平淡，即可渐臻于奇妙矣！”大忠道：“安得笼络为我腹心！”包赤心道：“若得此人，西、顾不足虑也！但彼位居客卿，而性又不趋荣利，如何笼络得来？”大忠道：“舍妹年已十六，犹未选有佳婿，古璋亦无室家，足下可为作媒，如事得成，即可渐次收罗也。”包赤心道：“我正忘之，非此才即不足以配令妹，我且邀安萍同往去办。”余大忠道：“太副是其相好么？”包赤心道：“安萍虽然与我等往来，犹未可深信其心。我每密使察其踪迹，却与他人无交，昨日见往古璋府，是以知其亲近，攀彼同行，谅有裨益。”余大忠道：“安太副善为说辞，自无不成人之美，得之同行更妙。烦为致意。”包赤心答应相别，到安萍门前，找人问知，答道：“出城未归。”包赤心回家。<br><br>次日，安萍回候。包赤心请入书房坐定，问道：“昨日出城，可有亲闻？”安萍道：“闻得浮金威敌侯相彪被窜飞沙岛。”包赤心道：“此事久矣。”安萍道：“却未闻他事。昨自郊外回来，知大驾枉顾，有失迎迓。”包赤心道：“缘太副新获密友，弟欲烦介绍，是以趋候，不卜肯先容否？”安萍道：“惟与古公究讨铜人穴道，问之所疑，今已正其八九，大夫正宜燮理钻研，奈何及此小道？”包赤心道：“医国医人，原无二理，岂有善医人，而不能治国者乎！此太副之过谦也。昨实因余大夫嘱托，故来奉攀。”安萍道：“所委何事？”包赤心道：“余公有妹，年已及笄，工容言德，天生绝好，闻古公未有室家，欲委作媒，赤心因素未亲古公，难于唐突，特荐太副先容，余公甚喜，嘱赤心转托，务祈起驾同行。”安萍道：“大夫下顾，岂敢托推？但萍有誓在先，并不与中媒等事，请另用能者。”赤心笑道：“太副误矣，作媒乃代才子佳人配匹，系五伦之大要，并非如世俗之狂言谎语。若人人如太副，难道使男女白合不成！”安萍道：“大夫所见，何尝非是，奈性各有僻，万难改移。天下男女虽多，作媒者亦不少，缺我一人，亦无关紧要。”包赤心道：“既如此，太副同去，不发一语何如？”安萍道：“遵命奉陪，莫怪缄默。”乃同到古府。<br><br>客卿迎入坐定，安萍闲口无言，包赤心忍不住说道：“赤心等知客卿中馈尚虚，访有贤淑，才貌相当，而且门楣正对。”客卿接口道：“国丧仇存，流离异域，忧惨方殷，即无室家，亦不敢及此，况有妻有子，虚劳大夫费心。”包赤心道：“复仇固重，宗祧非轻，上国既有兵乱，安能保其必全？或不存留，则于孝道未免有亏。”客卿道：“凡事虽在人力，而成终属天心，天不绝吾嗣，子自应存；天果绝古氏，虽再娶，岂能拗天，徒为非议耳！”包赤心欲再开口，客卿道：“璋言既出，断无不信之理，日后志就，自来奉托。此时大夫勿虚逼也。”安萍无语，赤心转面视之，安萍道：“如此且缓，我们告退。”包赤心只得起身同别上车，到余大忠家来。大忠道：“既劳玉趾，又费台心。”包赤心道：“怎料这厮坚辞已有妻子，随说随辩，并不放丝毫隙缝。”余大忠道：“足下曾否言及大忠？”包赤心道：“看他开口拒绝，再说出尊名，更不雅观？”余大忠道：“如此可恶，待我寻事难为他。”包赤心道：“难，难，难！”余大忠道：“何难也？”包赤心道：“主上信之如神明，爱之如骨肉，如何难为得他！”余大忠道：“寻难办的事与他办！”包赤心道：“亦属无用。春水河之干涸，玉砂冈之乱杂，历来为国之病，彼俱谈笑而让顾定之。近文风衰弱，遽返端厚之体；武备荒疏，又着《武略》之谟。国家诸事，尚有难于此数者乎！”余大忠笑道：“有，足下仅以此之为难，而我视之却易，其权在彼，得以安闲筹划，另有权在人者，被安得而为之？”包赤心欣然就问。正是：难才虽索奇难事，识广何妨浅识谋。<br><br>不知所说系何难法，且听下回分解。