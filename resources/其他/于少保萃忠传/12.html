于公每巡历二省，从河南抵山西，必由太行山经过。此山连亘数百里，时常有盗贼出入于中。当日公巡历夜行过此山，只见前面火炬齐明，枪刀器械无数，吶喊而来。手下人役，远远看见，相顾惊骇，不敢向前。于公见了，大声曰：“吾何惧哉！”喝令左右上前。手下人役只得耽着惊恐，聚在一处，缓缓前进。那伙盗贼渐渐将近，公乃大声叱曰：“汝众何为者耶？知吾巡抚二省于侍郎否？昔在凶荒，今来稔熟。汝尚敢如此横行，将欲来劫吾耶？将欲自寻死地耶？汝众且听着：吾自莅任以来，莫非有偏私乎？莫非有剥削重敛乎？莫非有贪婪污行乎？莫非有暴虐酷刻乎？莫非有坐视民饥贫而不赈济乎？莫非有鳏寡孤独而失于所养乎？莫非有大兴工作，而役汝劳力乎？莫非有抚驭乖方而激汝为盗乎？数者之中有一于此，汝众当明言吾过，甘受尔等之侮。若其无有，可速散去，即宜改过，学为良民，上不污祖宗之名，下免自己分身之惨，中不留盗贼之名，遗臭于后。若仍不悛，苍天不佑，国法难容！”群盗见公威风凛凛，声若洪钟，言词有理，皆感激相顾曰：“果是于爷。我等不敢为非矣。”言讫，尽皆奔散。自后盗贼绝少，亦于公威德服人之一验也。<br><br>于公自叱退群凶，从山西巡历到河南省下。多日，有布政司左参议刘孔宗，自持廉洁，一毫不染，与人平素寡合。虽于同僚之中，少有不合，动辄面叱其过，驭手下人役书吏甚严，在任多年，遂为众所排挤。当时有妻兄，不远千里而来，欲图姐夫济助。刘孔宗少少与些盘费，令人逐出境外。其人怀恨，乃佯对众曰：“刘参政是我姐夫，凡事皆重托我，特差人远远接我到此。”谣诱月余，赚得一事，得银百两。假言进内说了，刘姐夫尽允诺矣。事无不谐，其人同中骗银到手，竟自潜逃。刘孔宗不知其事，依律问放为事之人。其人见事不谐，即央亲人前往，半路拿着骗银之人，遂各处讦告。有平日怪孔宗者，又从而排挤之。其诓银之人，又恨孔宗逐他。事连孔宗夫人，众官交章劾论，于公察知其冤，乃上疏力陈孔宗之冤，孔宗方得无罪。孔宗深感于公之德，其夫人立像，日奉三餐把公。后孔宗立官为工部侍郎，亦公之疏雪而致之也。<br><br>于公一日坐堂，见一后生，告姐夫谋占家产事。公差人拘其姐夫，审问其故。姐夫诉道：“小人怎敢谋占他人家产。岳丈在日，自谓此子非岳丈亲生，有遗嘱令某管其家产，非敢谋占。”公曰：“既有遗嘱，取来吾看。”<br><br>其人即呈上。公看毕，笑语其人曰：“汝岳翁，有智人也。他当日写遗嘱付汝时，正恐汝害他性命。他的遗嘱写说‘非吾子也’，一句。‘家私田产尽付与女夫’一句。‘外人并不得争论’。观汝岳丈取此子之名为‘非’，就有主见久矣。岂有自生之子，说非亲生而辱名败门乎！岂有父取子之名为‘非’，是美名乎！吾今为汝岳翁点明遗嘱之字句云：“非’，一句。‘吾子也’，一句。‘家私田产尽付与’，一句。‘女夫外人，并不得争论。’”<br><br>公断句读毕，遂判七分与其子，三分与女夫，作为抚长管业之事。公复谓其小子曰：“汝父在日，取汝之名为‘非’，乃一时之权词耳。吾今与汝判明家产，‘非’之名不美，吾就与汝改名曰‘衍’。‘衍’者，为世世相承之意。”小子闻言拜谢曰：“以公祖改父之名，敢不终身佩德！”遂叩谢而出。<br><br>此子因公之德，后来读书领贡，荐授凤阳府教官。后于公被诬死，衍上疏明公冤与功，乞加建祠祭祀以报之。此子即储衍也。<br><br>于公因院中堂鼓旧损，声音不远，乃令一老吏写牌取鼓。吏持笔半晌，写牌呈上，看之，不中公意。公旁立一小吏，公命写牌，小吏承命。即提笔写云：<br><br>巡抚二省都察院于，仰造鼓铺户，速办堂鼓一面。务要紧绷密钉，轻击远闻。置之军中，三挝令敢勇之士先登。悬之省下，一鸣使聚敛之官警退。今欲革故鼎新，尔当用心整饬。送院验中，随给价银。如制不堪，定行究治。<br><br>小吏写毕呈上。于公览讫甚喜，遂问小吏何名。禀曰：“贾瑀，乃是府中拨来伏侍老爷。”于公见他敏捷，心中有意抬举他。<br><br>一日，于公出巡未回。贾瑀见院中屏风上有一幅唐人韩干所画《五马归厩图》甚妙，高处露着一条斗方白纸在上。贾瑀看见笔力甚健，一时乘兴，援笔遂写一诗于上，云：<br><br>　　一日行千里，曾施汗血劳。<br>　　不知天厩外，犹有九方臯。<br><br>贾瑀题写毕，既而恐惧，欲涂洗又不可。不数日，于公回院，贾瑀伏地请罪。公问其故，贾瑀禀诉其事。公观诗毕，喜曰：“汝无罪。不过一时乘兴而作，非有意为之，何罪之有？吾前日见汝能文，今又能诗，可为小有才者。自后伏侍上司，当小心谨慎，不可造次。”正吩咐间，适值公案桌歪欹。公遂命贾瑀取一木片衬垫平正，其案桌遂不歪欹。公因谓贾瑀曰：“汝既能诗，可将衬桌之事为题，作诗一首。”瑀不索纸笔，即口占一诗云：<br><br>　　寸木原因斧削成，每于卑处建功名。<br>　　一朝衬进台端下，能与人间定不平。公闻贾瑀所吟之诗，极口称赞曰：“观汝才华若此，不宜久处于下。”遂即收为本院巡吏。后考满进京考中，除官经历。后累官至工部员外，寻升江西参政，与苏州府知府况钟同登三品之职。况钟亦吏员出身，累升至苏州知府。在任十九年，食参政俸。苏州土民仰戴，称为况青天。若贾瑀与况钟，亦可为吏员中杰出者。贾瑀若不遇于公，亦不能甄拔到此。<br><br>于公在任年久，遇天旱时，公即诚心祷雨，雨随至。遇年潦久雨，公即虔心祈晴，指日见旭。所以二省人民安阜，盗贼潜消，家家乐业也。不期公之父彦昭病故，公闻报，即日斩衰就道而行。百姓闻之，涕泣固留。公谓百姓曰：“为人在世，忠孝为先，安有父丧而不奔回守制者？汝众不必苦留，决不可少住也。”公遂换马单骑，急急奔回守制。百姓随路泣从者千余人，有赴京保留者万余人。朝廷见百姓等苦保，旨下夺情起复。公再三哀祈乞终父丧，诏方许之。二省士庶军民等，合建生祠侍奉，报公之恩。<br><br>其时入京官员，俱用在任土宜人事馈送当道。惟于公巡抚十余年，未尝有分毫土宜人事馈送当道并相知者。公丁父忧才阕，不期母夫人刘氏又卒。公复丁母忧。朝廷遣行人汪琰来，钦赐谕祭营葬毕。行人奉旨，迫公还朝复任。公再三乞终丧制，朝廷不允。公复五上表章，恳乞终制，后朝廷方允。不谈于公守制终丧。且谈今日朝廷新命一太监掌理监事。未知此人行事如何，试阅后卷可知。