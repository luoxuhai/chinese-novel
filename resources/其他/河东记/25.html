龚播者，峡中云安临盐贾也。其初其穷，以贩鬻蔬果自业，结草庐于江边居之。忽遇风雨之夕，天地阴黑。见江南有炬火，复闻人呼船求济急，时已夜深，人皆息矣。播即独棹小艇，涉风而济之。至则执炬者仆地，视之即金人也，长四尺余。播即载之以归，于是遂富，经营贩鬻，动获厚利。不十余年间，积财巨万，竟为三蜀大贾。