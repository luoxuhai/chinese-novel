安南有玉龙膏，南人用之，能化银液。说者曰：“此膏不可持北来，苟有犯者，则祸且及矣。”大和中，韩约都护安南，得其膏，及还，遂持以归。人有谓曰：“南人传此膏不可持以北，而公持去，得无有悔于后耶！”约不听，卒以归焉。后约为执金吾，是岁京师乱，约以附会郑注，竟赤其族，岂玉龙膏之所归祸乎由是南去者，不敢持以北也。