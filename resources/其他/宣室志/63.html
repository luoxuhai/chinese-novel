刑部员外邢群，大中二年，以前歙州刺史居洛中，疾甚。群素与御史朱琯善，时琯自淮海従事罢居伊洛，病卒，而群未知。尝昼卧，忽闻扣门者，令视之，见琯骑而来，群即延入坐。先是，群闻琯病，及见来，甚喜，曰：“向闻君疾，亦无足忧。”琯曰：“某尝病，今则愈矣。然君之疾，亦无足忧，不一二日，当间耳。”言笑久之，方去。琯访群之时，乃琯卒也。