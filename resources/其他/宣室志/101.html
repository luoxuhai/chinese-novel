东莱郡有馆亭，其西轩常有怪异。客有寝其下者，夜常闻有犬吠，声甚微。以独视之，则一无所见。如是者累年矣。其后郡守命扃键为库。尝一夕，月皎，有库更见一犬甚小，苍色，自轩下环庭而走。库更怪其与常犬异，因投石击之，其犬吠而去，入西轩下。明日库吏以其事白于郡守，郡守命于西轩穷其迹。见门上狗有苍毛甚多，果库吏所见苍犬之色，众方悟焉。