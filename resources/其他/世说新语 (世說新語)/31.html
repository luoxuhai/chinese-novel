1王平子形甚散朗，內實勁俠。 2袁悅有口才，能短長說，亦有精理。始作謝玄參軍，頗被禮遇。後丁艱，服除還都，唯繼戰國策而已。語人曰：「少年時讀論語、老子，又看莊、易，此皆是病痛事，當何所益邪？天下要物，正有戰國策。」既下，說司馬孝文王，大見親待，幾亂機軸，俄而見誅。 3孝武甚親敬王國寶、王雅。雅薦王□（王旬）於帝，帝欲見之。嘗夜與國寶、雅相對，帝微有酒色，令喚□（王旬），垂至，已聞卒傳聲，國寶自知才出□（王旬）下，恐傾奪要寵，因曰：「王□（王旬）當今名流，陛下不宜有酒色見之，自可別詔召之。」帝然其言，心以為忠，遂不見□（王旬）。 <br><br>4王緒數讒殷荊州於王國寶，殷甚患之，求術於王東亭。曰：「卿但數詣王緒，往輒屏人，因論它事。如此，則二王之好離矣。」殷從之。國寶見王緒，問曰：「比與仲堪屏人何所道？」緒云：「故是常往來，無它所論。」國寶謂緒於己有隱，果情好日疏，讒言以息。