断云： <br><br>　　一封疏入君王奏，转使赃行罢职归。<br>　　正直为人持国法，包公才干更惟谁？话说包拯得脱身而回，遂与少府主簿一官密谋此事，便差弓手二百人，令去北门藏伏，候转运过时，见有行李扛箱之类，即群起而夺之。弓手领诺而去。良久，转运果有行李盈途而来，诸卒皆夺之，回见拯。拯开其行李，但见金帛无数，尽是赃物，即大骂云：“公为转运，巡行州县，反受官员财物，当奏之朝廷。”转运闻而甚恐，力恳之，不从。拯遂前往东京，迤逦行到帝城，乃击鼓。朝门外监鼓郎官备问事因，拯具以张运使之事告之。郎官遂接之，便见天子。拯山呼殿下奏之。上因览奏大怒，即罢张转运之职，仍前发放为民。