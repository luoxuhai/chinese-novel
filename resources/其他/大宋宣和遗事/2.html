诗曰：<br><br>泰道亨时戒复隍，宣和往事可嗟伤！<br><br>正邪分上有强弱，罔克念中分圣狂。<br><br>天已儆君君不悟，外无敌国国常亡。道君骄佚奢淫极，讵料金人来运粮！<br><br>三月，金人来运粮二十万斛。宣抚司谭稹对使者道：‘宣抚司都无片文只字，许粮之约，难以奉承。’其使云：‘去年四月间，赵良嗣曾许来。’稹道：‘良嗣口许，怎可信凭？’终不之与。后来金人举兵，亦借此以为辞耳。<br><br>闰月，京师地震，宫中殿门皆摇动有声。又陕西、兰州诸山草木皆没入地中；其黍苗在山下者，又生于山上。朝廷遣黄潜善按视，潜善归谓讹传，不以实闻于上。<br><br>秋，七月，遣校书郎僺肤敏为贺生辰使。肤敏奏言：‘金国生辰后天宁节五日，今来闻北虏遣使，吾先反之，于威重已损；万一彼不至，岂不为朝廷羞？臣至燕山伺候，设若不来，则以吏命置诸境上而返。’徽宗以其言为然。至燕山，金使果不来，遂置币而返。十二月，两京、河、浙路大水。是时灾异叠见：都城有青果男子，有孕而诞子，坐蓐不能收，换易七人，始分娩而逃去；又丰乐楼酒保朱氏子，其妻年四十余，忽生髭髯，长六七寸，毓秀甚美，宛然一男子之状；京尹以其事闻于朝，诏度朱氏妻为道士。是岁河北、山东连岁凶荒，民间米粮不给，争削榆皮采野菜以充饥，至自相食，于是饥民并起为盗：山东有张仙聚众十万围浚州，浚州去京师才百二十里而近，而朝廷恬不知之；又有高托山聚众三十万起于河北，徽宗遣内侍梁方元帅兵讨之。<br><br>宣和七年正月，金人灭辽。六月，封童贯为广阳郡王。金人以辽主天祚被摛，李用和来告庆。徽宗诏童贯复行宣抚云中等路。<br><br>八月，有都城东门外卖菜夫突入宣德门下，忽若迷罔，将菜担抛弃，向门戟手而言曰：‘太祖皇帝、神宗皇帝使我来到。八郎骄奢丧国，尚宜速改也！不尔，悔无及矣！’逻卒捕其人赴开封府狱。一夕，其人方苏，再三询问，竟不知向所言者。密于狱中杀之。<br><br>是时万岁山傸狐于宫殿间陈设器皿对饮，遣兵士逐之，彷徨不去。九月，有狐自艮岳山直入中柰，据御榻而坐；殿帅遣殿司张山逐之，徘徊不去。徽宗心知其为不祥之征，而蔡攸曲为邪说，称艮岳有狐王求血食乃尔。遂下诏毁狐王庙。<br><br>十二月，金国遣斡离不、粘罕分两道寇边。斡离不军自燕山宜犯河北，粘罕军自河东直趋太原。斡离不入寇，遇吏部员外郎傅察为接伴贺正使，遂至境上，为斡离不所执，责令投拜。副使蒋区以下皆罗拜称臣。独傅察不屈。虏以兵胁之，谓察曰：‘南朝天子失德，我兴兵来此吊伐。’傅察回言：‘尔欲败盟，借此以为兵端。自古至今，用兵者以曲直为胜负，南北两朝，势均力敌，安知尔非送死哉？我项可断，膝不可屈！’虏酋大怒，执傅察而杀之。察乃傅尧俞的从孙也。<br><br>童贯至太原，遣保州路廉访使者马扩奉使粘罕军前。粘罕严兵待之，令马扩用庭参礼数参拜。粘罕踞坐以受其拜，谓马扩曰：‘大圣皇帝与赵皇跨海通好，各立誓书，期以万世无毁。不谓贵朝违约，阴纳张仓之降将；燕京逃去官民，尽行拘收，本朝累牒追还，皆以空文相给。我今大兵来辩曲直，汝可辞我归！’扩自云中回太原，具以粘罕之言告童贯。贯欲逃归，计请太原帅张孝纯商议。孝纯刿曰：‘金人渝盟，大王宜会诸路将士竭力支吾；今大王一去，人心动摇，河东、河北之地，不旋踵而失矣！’贯怒目嗔刿曰：‘吾受命宣抚，非守土臣也！’孝纯曰：‘大王若欲辞其责，则朝置帅欲何为哉？’孝纯抚掌笑曰：‘平时童大王作多少威福，一旦金虏渝盟，便乃畏怯如此。身为国家重臣，不能以身排患难，但要奉头鼠窜，将何面目见天下士乎？’童贯即日逃归京师。<br><br>斡离不陷燕山府，郭药师等判降之。粘罕陷朔州、武县、代州、忻县，围太原府。斡离不犯中山府。朝廷罢花石纲及非法供，井延福宫西城租课内外制造局。<br><br>金国传檄书至。童贯得虏牒，开拆始知为檄书，其言大不逊。是时徽宗正行郊祭，大臣匿边报不以奏闻，道是恐妨恭谢。及恭谢礼毕，方以檄书进呈徽宗。徽宗御宣和殿，下诏罪己求言。手诏云：<br><br>‘朕获承休德，托于士民君王之上，二纪于兹，虽兢业存于中心，而过咎行于天下。盖以寡昧之资，藉盈成之业，言路壅蔽，导谀日闻，恩悻持权，贪饕得志。搢绅贤能，陷于党籍；政事兴废，拘于纪年。赋敛竭生民之财，戍役困军旅之力。多作无益，侈靡成风。利源酤榷已尽，而牟利者尚肆诛求；诸军衣粮不时，而冗食者坐享富贵。灾异请谪见，而朕不悟；众庶怨旷，而朕不知。追惟己愆，悔之何及！应天下方镇郡县守令各帅师寡众，劝王捍边。能立奇功者，并优加奖异，不限常制。草泽之中，怀抱异才，能为国家建大计，定大业，或出使疆外者，并不次升用；其尤异者，以将相待之。中外臣寮士庶，并许直言极谏，实封投进，虽有失当，亦不加罪。’<br><br>庚申，徽宗内禅，以道君号退居龙德宫。皇太子即皇帝位，立妃朱氏为皇后。遣李邺使虏，告内禅，且讲和好。<br><br>干离不帅兵犯庆源府，其太史奏：‘南朝帝星复明。’虏惊欲遁回，郭药师曰：‘南朝未必有备，不如姑行。’斡离不信其言，遂进师攻信德府，执其守臣杨信功。虏酋登门，抚谕居民。<br><br>太学生陈东率太学诸生，伏阙上书，数蔡京、童贯、王黼、梁师成、李彦、朱参之非，指为‘六贼’，乞诛之以谢天下。其书略曰：<br><br>‘臣等闻自古帝王之盛，莫及唝尧、舜。尧、舜之盛，莫大于赏罚恶。尧之时，有八元八凯而未暇用，有四凶而未暇去，尧非不知其可用可去也，意谓我将倦于勤，必以天下授舜，特留以遗之，使大用诛赏，以示天下耳。故传曰：“舜有大功二十，而为天子，天下诵之，至今不息。”臣切谓在道君皇帝时，非无贤才如八元八凯而未用者，非无奸臣贼子如四凶而未去者，道君亦非不知之，特留以遗陛下。欲知奸臣贼子如四凶者乎？曰蔡京，曰王黼，曰童贯，曰李彦，曰梁师成，曰朱参是也。臣等谨按蔡京罪恶最大：天资凶悖，首为乱阶，陷害忠良，进用侩佫；引置子孙，尽居要涂。变乱祖宗法度，窃弄朝廷爵赏。残暴生民，交结阉官，包藏祸心，比之王莽。缘京用事，奸人并进，王黼相继为相，骋柔曼之容，肆俳优之行；欺君罔上，蠹国害民，无所不至。童贯实因京助，遂握兵权，至为太师封王，贪功冒赏，不寤事机，朔方之兵，遂致轻举，败我国盟，失我邻好，今日之事，咎将谁执？贯之所恃者梁师成，实联婚姻以相救援。师成外示恭谨，中存险诈；假忠行佫，藉贤济奸；盗我儒名，高自标榜。李彦狠括民田，威震三路，夺民资产，重敛租课，克剥太甚，盗贼四起。曩时清溪之寇，实由朱参父子侵害东南之民，怨结数路，方腊一呼，四境响应，屠割州县，杀刃吏民，天下骚然，弥年不已，皆朱参父子所致。按朱参父子曾犯徒杖脊，始因贿事蔡京，交结阉寺，收买花石进奉之物，其实尽以入己，骚动数路，蔑视官司，仅同奴仆；所贡物色，尽取之民，撤民屋庐，掘民坟丷，幽冥受祸，所在皆然；甚者深山大泽，人亡所不到之地，苟有一花一石，擅作威福，迫胁州县杖并必取，往往颠踣陷溺以陨其身；东南之民，怨入骨髓，欲食其肉而寝其皮。天下扼腕于此六贼者久矣！误我国家，离我民心，天下困弊，盗贼竞起，夷狄交侵，危我社稷，致道君皇帝哀痛罪己之诏，播告四方。京等六贼罪状未白，典刑未正，天下无不归怨上皇。若不诛此六贼，将何以雪道君皇帝之谤，以解天下之疑哉！乂今日之事，蔡京坏乱于前，梁师成阴贼于内，李彦结怨于西北，朱参结怨于东南，王黼、童贯又从而结怨于二虏。败祖宗之盟，失中国之信，创开边隙，使天下势危如丝发。此六贼者，异名同罪。伏愿陛下擒此六贼，肆诛市朝，传真四方，以谢天下。庶几道君皇帝未为之志，继成于陛下，岂不伟哉！’书上不报。那时李邦彦未解相印，才出宫门，数万人拦路伏阙陈言，皆指斥六贼专以淫佚蛊惑徽宗，故宣和数年之间，朝廷荡无纲纪。刘屏山有诗云，诗曰：梁园歌舞足风流，美酒如刀解断愁。<br><br>忆得少年多乐事，夜深灯火上樊楼。<br><br>樊楼乃是丰乐楼之异名，上有御座，徽宗时与师师宴饮于此，士民皆不敢登楼。及金兵之来，京师竞唱小词，其尾声云：‘蓬蓬蓬，蓬乍乍，乍蓬蓬，是这蓬蓬乍。’此妖声也。刘屏山‘汴京事纪’有诗云，诗曰：<br><br>仓皇禁陌夜飞戈，南去人稀北去多。<br><br>自古胡沙埋皓齿，不堪重唱蓬蓬歌。<br><br>是时徽宗追咎蔡京等迎逢谀佫之失，将李明妃废为庶人；在后流落湖湘间，为商人所得，因自赋诗曰，诗曰：<br><br>辇毂繁华事可伤，师师垂老过湖湘；<br><br>缕衫檀板无颜色，一曲当年动帝王。<br><br>是年钦宗即皇帝位，改元靖康，大赦天下。<br><br>靖康元年正月初六日，立春。先是太史局造士牛，陈于迎春殿，至期，太常去备乐迎土牛，鞭而碎之。初五日夜，守殿卒闻殿中哭声甚哀，又闻击扑之声，移更方止。平明观之，见勾芒神面有泪痕滴沥，襟袖犹湿；其牛首角于地上，尚有刀斧痕可验。吏白有司，密地修补以行事。识者皆知其非吉兆也。<br><br>正月，下求言诏，有监察御史余应求上书，诏赐章服。盖自金人犯边，求言之诏凡几下，往往事缓则阻抑言者。当时民谣言：‘城门闭，言路开；城门开，言路闭。’初九日，边报金兵已在河北，时内侍梁方平领兵在河北岸，贼骑奄至，仓卒奔溃。时南面守桥者，望见金兵旗帜，烧断桥缆，陷没数千人，虏因此不得济。方平既溃，循灌军亦望风奔散。我师在河南者无一人，金兵乃取小船以渡，凡五日，马军方渡尽，步军犹未渡也。时以郭药师为向导。药师前驱至浚州。钦宗下诏亲征。王黼为见胡骑欲犯京师，载其老小东下。钦宗诏窜王黼永州，籍其家，得金宝以万计。其侍妾甚多，有封号者：为令人者八，为安人者十。王黼平时公然卖官，取赃无数，京师谣言云：‘三百贯，日通判；五百索，直秘阁。’盖言其卖官爵之价也。王黼至雍丘县南固村，吴敏、李纲指燕山之役为王黼罪，乞诛之。下开封尹矗山闻其事，山遣使武吏杀之，取其首级以献。朱参削官放归田里；未几，侩管循州，籍其家财；寻亦赐死。李彦亦赐死，籍其家。<br><br>上皇遂出南薰门．如南京。时蔡京父子欲避难南奔，乃除宋焕为江淮京浙发运使；而蔡京、宋焕之家小，尽南下矣。<br><br>二月初二日，斡离不兵抵城下，径趋牟襕冈天驷监，获马二万疋，刍豆如山。盖郭药师曾在此地打毬，来导虏兵先据之也。金人已渡河，乃呼曰：‘使南朝若遣二千人守河，我辈怎生得渡哉！先是遗李剿使虏军求和，邺归盛夸虏强我弱，谓虏人如虎，如马，如龙，上山如猿，下水如獭；其势如太山，中国如累卵。时号李邺做‘六如给事’。<br><br>金兵攻通天景阳门甚急，李纲督将士拒之。金兵又攻陈桥、封丘、僺州门，纲登城力战，自卯至酉，杀贼数万。马忠又以京西兵杀金人于顺天门外，军声大振。遣郑望之使金军，使高世则副之；又改差李棁奉使。望之等见斡离不云：‘上皇朝皆已往事，今少帝与大军别立誓书，结万世欢好，仍遣亲王宰相诣军前议事。’斡离不遣王汭译云：‘京城破在顷刻，所以敛兵不攻者，徒以主上新立之故，所以存赵氏宗社。今议和须索犒师金五百万两，银五千万两，牛马万头，疋缎百万疋；尊金主为伯父；将燕山之人在汉中者归还，割中山、太原、河间三镇之地；仍以宰相亲王为质。和议可成也。’乃以书遣肖三宝奴、耶律忠、王汭与李棁来。诏皇弟康王为军前计谋使，张邦昌副之。时李纲固争不能夺，而康王竟行。康王留虏营数月，当与金国太子同习射，康王连发三矢，皆中筈连珠不断。金太子谓此必将臣之良家子，假为亲王来质，语斡离不曰：‘康王恐非真的。吝是亲王，生长深宫，岂能习熟武艺，精于骑射如此？可遣之别换真太子来质。’斡离不心亦惮之，复请遣肃王枢代为质。康王遂得南归。<br><br>京畿北路制置使种师道及统制官姚平仲，帅冱原奏凤路兵勤王；熙河经略姚古，秦凤经略种师中，折彦质、折可求等勤王兵至二十万。京师人心少安。钦宗听得勤王兵来至，喜甚，开安上门，命李纲迎劳诸军。是时朝廷已与金人讲和，钦宗问诸帅曰：‘今日之事，卿意如何？’师道奏曰：‘女真不知兵，岂有孤军深入人境，而能善其归哉？’钦宗宣谕曰：‘业已讲和矣。’师道对曰：‘臣以军旅之事事陛下，余非所敢知也。’即拜同知枢密院事。<br><br>时金人讲和，索金银甚急，王孝迪揭榜立赏，根括在京军民官吏金银，违者斩之。得金二十余万两，银四百余万两。民间藏蓄，为之一空。梁师成留京都，或言师成有保护东宫之功。太学生陈东言：‘蔡京、童贯、朱参父子挟道君南巡，恐生变离；梁师成未正典刑，请置之法。’钦宗下诏暴其罪，黜为散官，命开封吏押至八角镇杀之。<br><br>姚平仲者，世为西陲大将，幼孤，从父姚古养为子，年十八，与夏人战臧底河，杀彼甚众。宣抚童贯召与语，平仲不屈；贯不悦，抑其功赏。睦州方腊作耗，道君曾遣童贯讨贼。贯虽不喜平仲，但心服其勇，复取平仲偕行。及贼平，平仲之功冠军，不愿推赏，乃谓贯曰：‘平仲不求官赏，但愿一见主上耳。’贯愈忌之。他将如王渊、刘光世者，皆得召见，独平仲不得召，贯忌其功故也。钦宗是时在东宫知其名，及即位，金人围京城，平仲以勤王之兵来，乃得召见。赐见福宁殿，厚赐金帛，许功成之日，有不次之赏。平仲请出死力，夜剑虏营，生擒斡离不，奉康王以归。及出，连破两寨；奈机事已泄，虏已夜徙去，平仲之志未遂。姚古选精锐五万人自滑州进屯虏营之后，克日并力功击，有必胜之道；奈李邦彦力主和讥，恐其功成，遂废亲征行营使，罢李纲，已谢金虏，欧坚讲和之议也。姚平仲愤恨朝廷无用兵意，遂乘一青骡亡命，一昼夜驰七百五十里，抵邓州，方得食。入武关，至长安，欲隐华山，顾以为浅；奔入蜀；至青城山上清宫留一日，复入大面山，行二百七十余里，度采药者不能至，乃解纵所乘骡，得石穴以居。朝廷屡下诏求之，弗得也。至于乾道、熙宁之间，始出至丈人观，自言年十余，紫髯郁然长数尺，其行速若奔马。陆放翁为题青城山清宫壁诗云：<br><br>造物困豪杰，意将使有为；<br><br>功名未足言，或作出世贤。姚公勇冠军，百战起西陲。<br><br>天方覆中原，殆非一木支；<br><br>脱身五十年，世人识公谁？<br><br>但惊山泽间，有此熊貌姿。<br><br>我亦志方外，白头未逢师；<br><br>年来幸废放，倘遂与世辞。<br><br>从公游五岳，稽首浼灵芝，<br><br>金骨换绿髓，尳然松杪飞。丙午日，金虏退师。自围京城凡三十三日，既得许割三镇诏书及肃王为质，不待金币数足，遣使告辞而去。种师道请临河邀击之；李纲请用寇准澶渊讲和故事，用兵护送之。乃命姚古、种师中、折彦质、范琼等领十余万兵，数道并进，俟有便利可击，则并力击之。时李邦彦恐诸将有邀击之功，密奏钦宗曰：‘吾国新与金国讲和，岂宜听诸将邀击之计以阻和议？’立大旗于河东、河北两岸上，写云：‘准惠，有擅用兵者依军法！’诸将之气索然矣。蔡京责授秘书监分司南京，寻移德安府衡州安置。正言崔鶠言：‘贼臣蔡京奸邪之术，大类王莽，收天下奸邪之士，以为腹心，遂致盗贼旲起，夷狄动华，宗庙神灵，为之震骇。’遂窜蔡京儋州编置；及其子孤三十三人，并编管远恶州军。在后蔡京量移至潭州。那时使臣吴信押送，信为人小心，事京尤谨。京感旧泣下；尝独饮，命信对坐，作小词自述云。‘西江月’：八十衰年初谢，三千里外无家；孤行骨肉各天涯，遥望神京泣下。金殿五曾拜相，玉堂十度宣麻；追思往日谩繁华，到此番成梦话。蔡京居月余，怨恨而死。年八十余。蔡攸责永州安置，徙浔、雷二州，后移万安军。朝廷遣使就万安军斩之，传首四方。蔡修亦以复辟之谤伏诛。童贯初贬恶州居住，量移彬州。朝廷下诏数童贯误国家之罪有十，追至南雄州斩之，传首首京师。有诗为证，诗曰：<br><br>权奸误国祸机深，开国承家戒小人。<br><br>六贼尽诛何足道，奈何二圣远蒙尘！<br><br>三月，李纲追上皇于南京，入居龙德宫。<br><br>赵良嗣仗虏开边隙，窜柳州，寻亦就诛。<br><br>种师中击虏于榆次，死于难。姚古师溃于盘陀，退保隆德府。再召李纲为两河宣抚。<br><br>六月，太白荧惑岁星镇星聚于张，彗出紫微垣。<br><br>七月，彗出东北，长数丈，北扫帝座，扫文昌。大臣李邦彦等奏曰：‘此乃夷狄将衰之兆，不足为中国忧。’提举醴泉观谭世绩面奏：‘垂象可畏，当修德以应天，不宜惑其谀说。’下诏除民间疾苦十七事。胜捷军统制张师正与金贼遇于河北而溃，至大名府，直抚吏李弥大斩师正以俿；而师正部下众不自安。会童贯已诛，其大校李福承师正之军以叛，遂掠灾、青间，胁从至四万人，所过无仱类。李弥大遣稗将韩世忠统所部五百人袭击之，擒李福，斩于军，余皆弃甲遁。其众犹有万余人。世单骑入其军，谓曰：‘我辈皆西人，平时惟杀灾贼，那曾作贼耶？官家使我招汝，若能降，悉赦汝罪。’众皆罗拜而降。八月，刘岑、李若水使虏。十月，窜李纲。时斡离不陷真定府。十一月，康王构使斡离不军，许割三镇。斡离不犯京师，朝廷自唐恪、耿南仲等散西南两道兵，至是时，四方勤王之师无一来者。都城惟僺士上四军及中军校勇，京东西弓手十余人。时有偰五百余座在郊外，无人收之，兵部则谓属朝廷，系枢密院当收；枢密则谓自有所属军器监；或谓驾部当收，驾部则为库部当收；彼此互相推托，皆弃之不收，反遗之以与金人用。<br><br>是时，钦宗以手札促张叔夜提兵三万人入僺，屯于玉津园。夜同孙传、范琼夜袭虏营，不克。闰月，粘罕犯京师，屯青城。复遣肖庆来议和，坚请上出城会盟。乃诏都水监丞处权为报谢使，以书报之。粘罕进而不受。大雨雪，彗出竟天。<br><br>丙辰，京城自十一月二十五日被围，凡四十日，午时失守。先是有卒名郭京者，自言能用遁甲法，可以生擒粘罕、干离不等。何屄、孙传与内侍等皆倾心尊信之。又有刘孝竭各募众，或称六丁力士，或称北斗神兵，或称天关大将，各乧郭京所为。是日大开宣化门，出与虏接战，为金兵分四翼并进，郭京脱身逃遁，众皆披靡，城遂陷。王宗濋引殿班下城传呼救驾，四壁土大溃，金人因而上城。统制姚仲友为军士所杀，何彦庆力战死于城上。张叔夜请驻跸襄阳以图幸雍。叔夜连四日大战，力斩金人金军大将二人，身被数枪，父子力战，士皆殊死凚。上闻城陷，乃恸哭曰：‘朕不用种师道言，以至于此！’盖春初虏之去也，师道劝钦宗乘其半渡击之，牵于和议不从，师道厉声曰：‘异日必为后患！’至是果如其言，故钦宗悔不从其请也。后南侕咏史有一诗云，诗曰：<br><br>陈亡分明断简中，才看卷首可占终。<br><br>兵来尚恐妨恭谢，事去方知悔来攻。<br><br>丞相自言芝产第，太师频奏鹤翔空。<br><br>如何宜到宣和季，始忆元城与了翁？<br><br>二十五日，京师陷。金兵入城。二十六日，粘罕遣使入城，求两式幸虏营面议和及割地事。十二月初五日，遣入城搬挈书籍，并国子监三省六部司，或官制天下户口图，人民财物。初九日，又遣人搬运法物、车辂、卤簿、太常乐器及钟鼓刻漏，应是朝廷仪，制取之无有少遗。十九日，京师雪深数尺，米斗三千，贫民饥饿，布满街，巷死者盈路。金人又肆兵剑掠富家。粘罕命一将领甲士百余人，在天津桥驻札，民不敢过。壮者钊剥脱而杀之，妇女美丽者留之。城中闭户，干敢出入。廿一日，金人遣使入城，言国主有命，于京师中选择十八已下女子一千五百人充后宫只应。于逐方巷廿四厢集民女子拣选出城，父母号泣，声动天地。其女子往往为金人恣行淫滥。<br><br>靖康二年正月初一日，粘罕遣人入城朝贺，颇不为礼。十一日，粘罕遣人人城请车驾军前议事。廿一日，金人遣使入城，出榜通衢曰：‘元帅奉北国皇帝圣旨，今者兵马远来，所议事理，今已两国通和，要得金一百廿万两，银一百五十万两。’于是金人执开封府尹何屄分厢拘括民户金、银、钗、钏、镮、钿等星铢无余；如有藏匿不赍出者依军法，动辄杀害，刑及无辜。廿三日，金人遣人入城，持北书曰：‘今两国通和，所有合理事件，仰元帅府请两朝皇帝军前面议可否申奏。’廿九日，金人复遣使请车驾出城，且冤到北国书曰：‘今已破汴梁，二帝不可复居，直于放中别立一人以为宋国主，仍去皇帝号，但称宋王。封太上为天水郡王，少帝为天水郡公，于东宫外筑台室居止。文字到日，仰元帅府请两人到军前共议申奏。’金使又言：‘国相元帅数数遣请陛下出城同共议事，陛卜不肯出；今发北国皇帝手诏，陛下之意如何？’帝曰：‘卿且退，容商议。’使者曰：‘事急矣！从且福，逆则祸。陛下为臣所误以至于此，尚复取臣下之言，恐祸在不测。乂北国皇帝宽慈正直，不比你两人反复无状。’顷之，使者辞色俱厉，不拜而退。<br><br>二月二日，粘罕部左统军郎游丽将甲兵骑七百人至内门，称有两国利害见国王。左右人奏帝登门。郎游丽厉声曰：‘元帅遣我上闻国主！前日已曾遣人将到北国皇帝圣旨，所议事理，如何更无一言相报，使我元帅无可奏知北国皇帝！今特遣我来见国主，其事若何？两日不见来意，祸出不测矣！盖昨已有盟在前，不欲仓卒，今先此上闻，伏取指挥。’帝曰：‘已降指挥，今月十八日出城见元帅，可报知。所有事候面见元帅说及，尔且退。’郎游丽曰：‘陛下十一日若不出城，元帅更不来商议请求也！’复白帝曰：‘我众人马七百余人，欲得少犒，设每人要金一两，望陛下给之！’时左藏库金帛已罄尽，乃于宫中需索得金镮等八百两与之，其人不谢而去。<br><br>十一日，车驾出幸金兵营，百姓数万人扼车驾曰：‘陛下不可轻出！若出，事在不测！’号泣不与行。帝亦泣下。范琼按剑曰：‘皇帝本为两国生灵，屈己求和。今幸虏营，旦去暮返；若不使车驾出城，汝等亦无生理！’百姓大怒，争刿，投瓦砾击之。琼以剑杀死数辈，盖攀辂之人也。车驾遂出城。至军门，军吏止帝于小室曰：‘元帅睡尚未起，可矣于此。’容移时，有小黄头奴至曰：‘元帅请国主。’帝徒行至陛下，粘罕下陛执其手曰：‘臣远酋长，不知中国礼义曲折。’乃揖与升陛，命左右坐，帝面西，粘罕南向，移时不语。左右各利刃大刀。所侍帝只应只有王副、周可成二人而已。粘罕使左右以所降北国诏书使左右白帝，帝曰：‘敢不从命！苟利生灵以息兵革，顾何事不可。’粘罕复命左右白帝曰：‘既如此，请国王归幕，等候北朝皇帝圣旨。’乃命介人引帝归幕。俄有人进酒食，帝不复举。移三时间，帝问左右曰：‘可白元帅令吾归宫矣。所议事既从，他无余策。’左右白帝曰：‘元帅造表请皇帝同发，来日早行未晚。’帝默然。左右又进酒食，命令人作乐，帝吁嘘不能食。夜阑寒甚，帷幙风急，坐不能安，倚案乘坐，左右劝勉，帝泣涕而已。俄五更，有人至帝前曰：‘请国王同元帅发表。’引帝至帐下，旋次升阶，惟有一案设香烛。粘罕使左右以其表示帝，帝视之，其词曰：‘臣侄南宋国王赵某，今蒙叔北国皇帝圣旨，今某同父退避大位，别选宗中贤君立以为君，敢不遵从。今同元帅申发前去。其次居止及别择到贤族，未敢先次奏问，候允从日，别具申请。’书后复请帝署名，帝从之。缄毕，帐下驰一骑，黄旗素马，前去讫；方命左右设椅，粘罕西向，帝东向。少刻，有一紫衣人自外至，粘罕与帝并起身。紫衣人望帐下马，升阶坐西向，相揖各就坐。粘罕使人白帝曰：‘此北国皇后弟也。传宣至此，催促陛下议论事。’帝唯唯。令进酒，时天气甚寒，帝连饮二杯。紫衣曰：‘陛下且宜止此，晚刻面奉北国皇帝指挥事，与陛下言之。’揖退，令左右引帝归幕。帝回视粘罕与紫衣尚同坐复饮。帝归至幕，天尚未明，少憩几上，寒不成寐。左右有绿衣者语帝曰：‘早来紫衣乃北国皇后弟也，姓野耶葛，名多波，今为十七军都统，位在粘罕上。今暂来此，要往来东京，取选到后宫女子一千五百人，三两日北去也。’少刻，天明，俄闻报曰：‘统军来相见。’帝迎之，乃早上紫衣人。帝与之接坐，语不可晓，帝但加礼告以周旋；少不回颜色，命左右指瓶中物，左右因以酒进，紫衣者举大杯连四五盏，帝亦举一二杯。酒退，顾左右谓帝曰：‘安心也。’揖而去。上在幕中五日，累欲归，粘罕止之，且言候北国皇帝回命到日可归。<br><br>十六日，粘罕使人召帝至帐下，升阶东坐，有吏持文书名案牍者，示粘罕，陛下刀斧簇一紫衣贵人，帝视之，乃宗正士侃也。粘罕使人谓士侃曰：‘今命汝入城，可说与你南国南宰相，于赵姓族属中选择一人有名望贤德者，同你及今朝大臣保名密地申奏，以准备金国皇帝圣旨到来，别立贤君。’言讫，挥使退去。又拥一皂衣人至阶下。粘罕使人谓曰：‘汝于东京城内，择一宽广寺院可作宫室者，欲于其中作二主宫，宜速置办！’言讫，指挥退去。帝起白粘罕曰：‘所指挥事，一一从命。容某入城视太上安否，以报平安，使得尽人子孝道，实元帅之赐也。’粘罕首肯，促左右进酒。帐下有令人作乐，唱言奉粘罕为太公、伊尹。粘罕不喜曰：‘太公、伊尹，古圣人也，吾安继其万一？’观其人而语帝曰：‘这几个乐人，是大宋人，今日口煞好公事！’笑而止曰：‘来日教陛下入京城安抚上皇。五七日间，北国皇帝诏到来，请陛下到军前，不可相推。’良久，遣左右送帝归幕。至十七日早，有绿衣者来谓帝曰：‘元帅有命，令陛下还宫。’良久进食，有数人引帝出幕，至军门，遥见禁僺列于外。车驾入城，金人摽掠尤甚，小民号泣，夜以继日，凡七日。帝往撷芳园见太上，父子相持泣涕，及太后郑氏同坐，帝奏太上曰：‘臣不孝不道，上贻君父之忧，下罹百姓之毒，杀身不足以塞责。今北兵见迫，日以择贤为君，臣与陛下，吉凶共之；且以弟康王为主，不失祖宗社稷，幸之大也。’时韦妃侍侧，即康王母也，言曰：‘二宫令许以康王继位，而中兴可待；然外镇须假主盟，陛下可作诏书召四方兵赴京师。金人狡计，必未止于择贤，祸有不可胜言者，二宫必不肯留于京师。惟陛下熟计之！’<br><br>三月初四日，粘罕遣人持书，一诣太上皇，一诣帝前曰：‘今日北国皇帝所有施行事件，请车驾诣军前听候指挥。’至日中，又遣人促帝及太上皇并至军前议事。至晚遣人不绝，又云：‘若上皇未出城，不妨请帝先至。’初五日，车驾出幸虏营，至下，粘罕坐而言曰：‘今北国皇帝不从汝请，别立异姓为王。’遣人持诏书示帝，遥远不复可辩。使人降自北道，入小门，至一室，篱落路缺，守以兵刃，自辰至申，未得食。帝涕泣而已。至暮，番奴持食肉一盘，酒一瓶，于帝前曰：‘食之，食之！’帝泣而言曰：‘父母不复顾矣！’番奴曰：‘父母旦夕与汝相见矣！’其夜无床席可寝，但有木侺二条而已；亦无灯烛。窗外数闻兵甲声。时天气寒凛，帝达旦不寐。天明，有人呼帝曰：‘太上至矣！’帝视之，见戎衣数十人，引太上由傍门小道而去。帝欲前，左右止之，帝哭不胜其哀。后有毛麾因过龙德故宫有感而赋诗一首，诗曰：<br><br>万里銮舆去不还，故宫风物尚依然。四围锦绣山河地，一片云霞洞府天。<br><br>空有遗愁生落日，可无佳气起非烟。<br><br>枯来国破皆如此，谁念经营二百年！初四日至十五日，皇族后妃诸王累累至军中，日夜不绝。上皇与帝异居，后妃诸王皆不得相见；惟郑后、朱后相从。十六日，上皇方得与少帝相见，共居一室。时风寒衣宿竹簟，侍御人取茅及黍穰作焰，与二帝同坐，向火至明。粘罕令左右将青袍迫二帝易服，以常服服之。逼二后易服。李若水是时从少帝扈驾至北，因抗言立争，刿虏不，屈虏杀之。粘罕谓傸胡曰：‘太辽之亡，死节之臣甚众；南朝惟有李侍郎一人而已！’及葬，得一诗于衣襟，诗曰：<br><br>胡马南来久不归，山河残破一身微。<br><br>功名误我等云过，岁月惊人还云飞。每事恐贻千古恨，此身甘与众人违。<br><br>艰难重有君亲念，血泪班班满客衣。自此以后，二帝、二后每日惟得一食一饮而已。<br><br>粘罕使张邦昌受伪命即位，僭号楚。<br><br>丁巳，太上皇北狩。越四日庚申，粘罕遣骑吏持书示上皇已先行矣，谓帝曰：‘元帅今遣汝等赴燕京朝皇帝，来日起行。’十八日早，骑吏牵马三疋，令帝及二后乘之。二后素不能骑，吏遂掖而乘之。路傍见者泣曰：‘皇帝父子北去，我等百姓何日见太平也？’因上羹饭二小盂。太上及帝、朱后分食之，粗粝不堪食。骑吏从者约五百人，皆衣青袍，与二帝不可辨，‘不知阜老何由知之？’阜老曰：‘吾以面色之可见。乂传问车驾将欲入京，故知之。’帝曰：‘吾母心腹疾，汝有汤药？’阜老对曰：‘无，止有少盐酥，可煎而进之。’骑吏怒其迟滞住，遂促行。掌骑吏千户姓幽西，名骨碌都，常以言戏朱后。<br><br>二十九日，行次将欲渡河，有舟自北来，上立皂帜，中有紫衣人，大呼骨碌都曰：‘北国皇帝约四月半至燕京，今已三月尽，可速行之！’语次，骨碌都数以目视朱后，且哂之。紫衣知其情状，拔刀执骨碌都曰：‘汝本一冗贱，吾兄待汝以至于此，今安得妇人私而稽缓其行程？’乃杀之，投尸于河。<br><br>四月十四日，至信安县，帝及太上、太后、皇后自离京未尝涤面，至是见野水澄清，四人方掬水洗面灌涤，相视哽咽不胜。傍有人献牛酒于泽利者，泽利拔刀，切肉啖食，饮酒连五七盏；以其余酒残食饷帝曰：‘食之！前途无与食也！’复视朱后曰：‘这一块好肉，你自食之。’方吃酒，有人知县来相见，乃见一番官，衣褐纻丝袍，皂靴，裹小巾，执鞭揖泽利。又办酒食羊肉同坐饮食。移时乘醉命朱后劝酒唱歌，朱后以不能对。泽利怒曰：‘四人性命在我掌握中，安得如是不敬我！’后不得已，不胜泣涕，乃持杯，遂作歌曰：‘幼富贵兮，厌绮罗裳。长入宫兮，奉尊觞。今委顿兮，流落异乡。嗟造物兮，速死为强！’<br><br>歌毕，上泽利酒。泽利笑曰：‘词最好！可更唱一歌劝知县酒。’后再歌曰：<br><br>‘昔居天上兮，珠宫玉阙。今日草莽兮，事何可说。屈身辱志兮，恨何可雪。誓速归泉下兮，此愁可绝！’<br><br>遂举杯劝知县酒。泽利起拽后衣曰：‘坐此同饮。’后怒，欲手格之，力不及，为泽利所击。赖知县劝止之。复举杯付后手曰：‘劝将军酒！’后曰：‘妾不能矣，愿将军杀我，死且不恨。’欲自扳庭井，左右救止之。知县曰：‘将军不可如此迫佗，北国皇帝要四人活的朝见。公事不小。’酒罢，各散去。<br><br>四月初一日至真定府城下，不入城，从北关过去。或日，至一乡村数千家，见泽利至，有褐衣人前拜泽利，奉上酒食。二帝及二后四人亦有酒食，颇丰腆。又一日，至一县下，亦有官出迎，如前备酒食。内有知县乃一番官，见泽利毕，次见帝及二后曰：‘小官娶得肃王小女为妻，要见皇后。’乃引一小女子前拜已，戎服见太后等泣曰：‘奴肃王小女珍珍也。’呼太后为‘婆婆’，朱后为‘姆姆’曰：‘前日为军马拥遏至此，其首领百户不知姓名，与此知县是兄弟，遂将奴奴嫁与他，今成亲六日矣。’说未毕，为知县引回。行数日，又至一官府，皆新创造，牌曰‘收复新门’，列兵刀二十余人，甲士五十七人，传呼曰：‘呼赵某父子！’二帝而入其门，两道皆栽榆树；少立庭下，金紫人朝服侍僺甚多，中坐三人于西向，二人于东向，引帝北面再拜。上有人传呼指挥曰：‘将它二人去见海滨王毕，来日入城。’言毕，趋出大门，复入小门。至庭中，见人胡服无巾帻，立庭砌，若有所伺者。左右指为帝曰：‘契丹王耶律延禧也。与汝罪状一同，在此公事未了。’言讫，复引上坐一小室。少顷，延禧亦入，巾帻，揖二帝曰：‘吾契丹与大宋南北一百余年，未尝绝和好，一日奸臣所误，俱至于此，为之奈何？’且曰：‘公父子明后日北国皇帝须有赦罪之理。我已三年，尚未了绝。’二帝曰：‘何事未了？’延禧曰：‘我祖皇帝在日，有百冗珠一颗，大如凯卵，上有百，冗每冗中尝有真珠一颗，月圆之夕，以珠映之，其生珠冗中自落，下以绛罗盛之，每月可得珠百颗。又有通香一段，长尺许，沸汤泡之，取其汁酒衣服及万木花奔屋宇间，经年香气不歇；人有奇疾，服之即愈；烧之能降天神，香气闻之数百里。当时契丹为大金所灭，不知二物所在。今北国皇帝将延禧拘执，须要此物，缘此搉年未得释去。我妻子族叔尽皆分散作他家贵人，美貌者入富家，丑陋入民家。’帝曰：‘此为何处？’延禧曰：‘此名平州，去燕京尚有七百里，勉之，勉之！’良久，有人引延禧出。帝立庑下，主者令引二帝出其门，二后尚立墙下映日而哭；同行至通衢桥，叱令上马而去。又复行六七日，始达燕京，乃契丹旧都也。入门，小类东京；即至内门，金主登殿，左右执帝及后膝跪于地，皆再拜讫。其门下左右列金紫贵人，或绿或褐，或伞或笠，或骑或车，约有数百人，皆称万岁。良久，传呼令左右赐巾帻。又有侍官二人，自金门出，传金国立圣旨曰：‘皇帝劳汝，赐衣服沐浴，来日入见。’传赦书入。帝入都堂，见丞相至堂下，堂上坐一人。左右曰：‘此银朱孛堇相公也。’帝亦再拜。孛堇答拜。中侍立堂上宣赦，其文不复载，后略曰：‘赦赵芋父子之罪，免为庑人。’引帝及太上二后入朝，皆巾帻青袍，二后衣服如常，至殿下北面再拜。其门下左右列金紫贵人，国王自殿传出，封帝为‘天水郡侯’，太上为‘天水郡公’，各于燕京赐宅居止。左右唱命，二帝及后谢恩。左右引去一小室，良久，有二皂衣吏引帝并太上二后入一官府，有牌曰‘燕京元帅甲第’。至中庭，有一褐衣番人坐于堂上，曰‘燕京元帅’。帝乃再拜。皂衣吏呈文字于元帅，遂署其末，令引去。皂衣吏引帝出门徒行，护僺者二十余人，经十余街，始及元帅府。入门转左廊下小屋中，呍帝与后坐其中，并朴椅凳，惟砖石三四枚而已。时帝终日下拜，又饮食不进，惊皇不安，两日之中，止饮水二杯；二后但哭泣而已，欲触柱死，左右止之。二十二日至三十日，并在室中，外户锁闭，监侍者十余人，日所食止有粗饭四盂，米饮四盂而已，相顾不复能饮。朱后有疾，卧冷地上，连日呻吟，监者尚加诟责。是日，朱后病笃，初二日午死，年方二十岁。帝大恸，告监者曰：‘某妻已死，盍如之何？’左右言于官，有皂衣吏引数人扶后尸而出，用黍荐卷之，共拽之而去。帝器愈哀，不敢出声，恐监者喝之。<br><br>初三日早，有中使坐元帅府庭下，引帝后于前，传曰：‘天水郡公父子可往安肃军听候指挥，来日便行。令元帅府发遣。’初四日，元师府吏呼帝曰：‘官家圣旨令汝安肃军居住，今日便行。’乃徒步前行，僺者二十余人，自元帅府行至晚，始出燕京北门，宿捕司房。<br><br>六月初一日，时盛暑，行沙渍中，每风起尘埃如雾，面目皆昏；又乏水泉。监者二十余人，为首者阿计替，稍怜二帝，乃谓曰：‘今大暑，热稍稍食饱，恐生它疾，此中无药。’至有水处，必令左右供进。又戒左右勿得叱喝。日中极热时，亦得稍息于木阴之下。时帝年二十二岁，太上年三十六岁，形容枯黑，不复有贵人形质。若此行无阿计替护僺，六月甚暑中，一死无疑也。十二日，至安肃军城下，其城皆是土筑，不甚高。入门，守僺搜抢，以至郑后脐腹间亦不免摸过，虽它人出入亦然，盖入城防内事故也。行经数街，始至官府。入门，引帝入，及太上、太后立庭下，左右喝名，令帝拜讫；知军别呼缘衣吏引帝三人出门，入一小室，令帝坐其中，送粟米饭浆令帝后饮啜。阿计替凡出入则安慰方去。自此帝封固室中如前。时帝后自春及夏，渐行泥水间，衣服垢腻，又生虮虱，以致循行苦楚不胜言，赖阿计替令左右为其洗濯。知军使人呼帝至庭下，且传北国皇帝圣旨曰：‘天水郡公赵某父子并给赐夏衣。’视之，乃纱帛二疋，生绢一段。令帝谢恩。帝拜受，使人持其物同归。其物为监者收其半，复以旧褐纱衣井生绢付帝曰：‘可衣，庶免汝裁造也。’或一夜闻外喝声，众大惊，火光连天，杀人大乱。盖安肃知军二人，一是契丹，一是大金。二人不和，其契丹人欲杀大金，剑二帝南归，投西夏结连叛去。谋尚未发，偶以酒醉鞭挞一奴，奴告大金军，遂举兵围契丹人，杀伤殆尽，至晓方定。火烧屋宇百余间，被杀伤者七百余人。<br><br>十八日早，大金知军在庭上，引帝至庭下，且责曰：‘你与契丹结连杀我，同归西夏，昨夜已杀了也。今奏知大金皇帝，共你理会。’帝曰：‘某在囚中，防固甚密，何由与彼通情？’知军怒曰：‘见有告首人在，你勿得胡说，口煞好公事！’帝争不已，知军命左右以鞭挞之，帝口出血齿碎，令人拽去，复至室中，帝泣不能出声。是日饮酒不至，惟监人私以浆水进之。<br><br>二十三日，知军坐厅上，命引帝至庭下，再拜听诏曰：‘赵某父子朝廷免罪，且令居止安肃军，进结连同知李奉国，意欲反叛。本欲赐罪，更令往灵州听候指挥，仰安肃军发遣前去。’读讫，命吏引去。帝再拜谢恩，哽咽不能言。知军怒曰：‘汝尚敢如此！你当要杀我，我今日如何放得你？’命左右拽帝坐地上，以柳条鞭十五余人。帝哭泣如雨，痛楚久而方苏，戒左右便行。至晚出门，帝身有伤，苦痛，起止不能。太上因暑热成病，狼狈万状。如是数日，始达灵州，如前拜同知于庭下；令左右引帝入土园中，内外有兵守僺，虽衣带皆为取去，盖防甚自缢也。日惟一食。<br><br>十月或日早五更，忽偢声四起，人兵奔乱杀戮，火光烛天。乃同知下千户三人作乱，因同知夺其妻，故举兵杀同知家眷六十余口，及市中百姓六七百家，至日中方定。其千户者三人，皆下马至帝前，携衣数件自牖中兴帝曰：‘与你。吾曹三人，今归西夏矣。汝国中南京康王已做官家半年，勉之，勉之，必有归去之期！监者二十余人，吾皆杀之矣。吾不可久留。’赠帝干粮数器，各上马而去。经三日，别军始至，城中方定。帝谓太上曰：‘阿计替为前日反者千户所杀矣！城中大乱，吾父子不敢出此奈何？’未已，阿计算自外至曰：‘且喜无事！’帝问之，阿计替曰：‘我于死人堆中藏伏两日夜方得脱。’由是阿计替复监视二帝。或日，阿计替引帝至庭下，有紫衣二贵人对坐堂上，呼曰：‘识我否？’帝曰：‘不识。’紫衣曰：‘我盖天大王，乃四太子之伯父。’良久，屏后呼一人出，帝视之，乃韦妃也。太上俯首，韦妃亦俯首，不敢相视。良久，盖天大王呼左右赐酒与二帝太后曰：‘我看此个夫人面。’盖韦妃为彼妻之。酒罢，谓监人曰：‘善护之。’阿计替引帝再入前室，然稍稍缓其监，饮食略备。以此经一冬，衣服亦稍可以御寒矣。<br><br>金天辅十一年春正月一日，大金仃偍放囚禁，虽死囚亦得少出。阿计替引帝出外纵步，但不许出府庭门。帝观玩，忽有一妮婢，衣褐衣，口称韦夫人遣来，手持一盒子，且曰：‘夫人教传语十一官人、八官人且认耐。’且密语曰：‘闻知九哥已即位，恐有归路，未晚也。’其人将盒子中物置太上衣中，奔走而去。帝视其物，皆枣创所烧大饼也。阿计替乃引帝入室中，问：‘适间九哥是谁？’帝曰：‘九哥乃康王，吾之弟也。今韦夫人是九哥的母，来相报也。’又问：‘十一官人是？八官人是谁？’帝曰：‘十一官人吾父也，八官人乃我也。’遂将其物与阿计替并新到监者共分而食之。<br><br>二十日，阿计替谓曰：‘今月二十九日，北国皇帝生日，天下作宴。宴罢，赴燕京上寿。’是夜更阑，阿计替复引向来送饼妮婢至帝前曰：‘夫人传语十一官人、八官人，三两日中往燕京去也。后来与不来，未可知也。且保重将息！’言已，急行甚速。其它监者已觉，争问其实。阿计替叱之曰：‘汝等不闻。同知有指挥事！’遂不复问。是夕，太上太后闻韦夫人去，甚不乐。二十三日，闻夫人同盖天大王领马骑前去。留下千户五人，内一主首名啜鸡兀，领从者三十余人至帝前曰：‘盖天大王、韦夫人共你父子二人口煞好公事！似你这般人，留之何用？若五七日，闻知盖天大王，共你契勘这一场公事！’又戒监者二十余人曰：‘防固不可少缓。’自此帝复与监人拘执如前。俄有持酒至曰:‘金国皇帝生日，例赐酒肉。’帝就食之。<br><br>二月一日，有探骑至官府中报主首啜鸡兀日：‘北国皇帝已差盖天大王往关西交点五路财谷，别有文字差兀西哺途作此同知也。’初二日，有番吏持文字前来白帝曰：‘新同知到之案款状曰：‘近封天水郡公赵某，同男赵某，与妻郑氏各拜’若干词状，番吏执去。初十日，同知到灵州，引帝至庭下问讯，语言不可辩，令左右引去之。少刻，阿计替入谓帝曰：‘新同知言其父因从四太子往江南，为刘三相公捉了。今来恨南家，将汝三人苦楚。’又移二帝入一小室，湿淖不可居。帝泣相谓曰：‘吾父子死于此矣！’又遣阿计替往燕京下文字，须二十日方还，‘二官人且忍奈安心！’言毕而去。三月初九日，忽有一褐衣番人到囚所，持文字曰：‘皇帝圣旨，又教你三人往污州听候指挥。’二帝泣曰：‘又复何地去？’俄有人引帝手，被执缚驱，至晚出灵州。自此已后，日行五七十里，辛苦万状。二帝及后足痛不能行时，有负而行者。渐入沙漠之地，风霜高下，冷气袭人，常如深冬。帝后衣袂单薄，病起骨立，不能饮食，有如鬼状。涂中监者作木格，付以茅草，肩舆而行；皆垂死而复苏。乃行三四日，有骑兵约三四千，首领衣紫衣袍，讯问左右，皆不可记。帝卧草舆中，微开目视之，左队中有绿衣吏若汉人，乃下马驻军呼左右取水吃干粮，次于皮箧中取出干羊肉数块赠帝，且言曰：‘臣本汉儿人也，臣父昔事陛下为延安铃辖周患是也。元符中，因与西夏战，父子为西夏所获，由是皆在西夏。宣和中，西夏遣臣将兵助契丹，攻大金，为金人执缚，降之，臣今为灵州总管。愿陛下忽泄！’又言：‘四太子下江南，稍稍失利。金国中皆言张浚、刘锜、韩世忠、刘光世、兵飞数人皆名将，皆可中兴。臣本宋人，不忍陛下如此，故以少肉为献。’言讫别去。经行已久，是夕宿一林下，时月微明，有番首吹笛，其声呜咽特甚。太上口占一词曰：<br><br>‘玉京曾忆旧繁华，万里帝王家。琼林玉殿，朝喧弦管，暮列笙琶。花城人去今萧索，春梦绕胡沙。家山何处，忍听羌笛，吹彻梅花！’太上谓帝曰：‘汝能赓乎？’帝乃继韵曰：<br><br>‘宸传四百旧京华，仁孝自名家。一旦奸邪，倾天折地，忍听搊琶。如今塞外多离索，迤逦远胡沙。家邦万里，令仃父子，向晓霜花。’歌成，三人相执大哭。<br><br>或日，所行之地，皆草莽萧索，悲风四起，黄沙白露，日出向烟雾，动经五七里无人迹，时但见牧羊儿往来。盖非正路。忽见城邑，虽在路之东西，不复入城。时方近夏，榆柳夹道，泽中有小萍，褐色不青翠。又如此行十余日，方至一小城，云是西污州。僺者拥二帝入城。其地人烟稀少，监者云是昔日契丹道宗囚高丽王侃之所。其中方广不甚大，有屋数十间，皆颓弊，廊庑若官，篱落偍虞，不类人居。其护僺三百人，逐日旋伐林木，搭盖屋宇居住。经两三日，乃遣兵骑回归，止留护僺者六七十人在彼。帝与太后，只在中间一室，不敢出入。饮食日止一次，皆是粗粝；或时有少羊肉。或日，二帝相谓曰：‘我父子在灵州日，前后深得阿计替保护，知得南地消息。如今相别已经两三个月，不知其人还灵州也无？’言毕，有人前白帝曰：‘阿计替是我哥哥，我名查理，当时北国皇帝传使我二人监守你父子。如今阿哥被灵州同知使往燕京下文字，不久亦须此来；缘阿哥能写文字，虏主时时要申发文字，故必须此来。阿哥去日曾说与我，教保护你三人，安心不妨。’或日，阿计替回到舍中，揖二帝曰：‘且喜安乐！我自灵州往上京，又自上曰：‘秋今至矣！’俄空中雁声嘹呖，自北而南。时护僺者数人，皆为阿计替挥去。壁中有弓一张，阿计替曰：‘官人能弓矢乎？射雁以卜，此乃番胡事也。’乃手持弓谓帝曰：‘我代官人卜之可乎？’帝曰：‘然。’乃执箭仰天祝曰：‘臣不幸，上辱祖宗，下祸万民。若国祚复兴，当使一箭中雁。’以其箭付阿计替，一箭中雁，宛转而下。二帝拱手稽颡曰：‘诚如此卜，死且无憾！’阿计替微笑，取茅草爇火，破雁，炙而分食之。