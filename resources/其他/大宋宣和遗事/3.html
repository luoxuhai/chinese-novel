天辅十四年，金主自皇后山仙之后，喜怒不常，带刀剑宫中，有忤旨者，必手刃杀之。是时止有赵妃当宠，累欲以阴计中金主，以雪国耻。又因暑月，常以冰雪调脑子以进，因此金主亦疾。一日，因左右奏：‘赵某父子见于西污州听候指挥。近者四太子又为韩世忠败于金山，死于舟中而回。南朝之势，渐欲广大。可将此三人更移入北地。金主曰：‘可移向五国城。’时赵妃坐其侧，曰：‘陛下以臣妾故，倘庇其父兄，不至冻饿，亦妾之恩也！’金主曰：‘外事汝何得知？’妃曰：‘父母骨肉，何可不忍？陛下还有父兄也无？’语甚厉。因此金主发怒曰：‘留汝宫中，外有父兄之仇，内有啮忌之意，一旦祸起，吾悔何及！’妃曰：‘汝本北方小胡奴，侵上国，南灭炎宋，北威契，不行仁德，事务杀伐，使我父兄孩苦，他日汝亦遭人夷灭也！’金主愈怒，手刃杀之。<br><br>或日，阿计替手持文字至前，白帝曰：‘我共大王又走六七百里路也！’帝曰：‘何事？’阿计替曰：‘得旨，又移我几个往五国城，来早起行。’次日，阿计替引帝徒行出，护僺者六十余人。出西污州，至晚约行六七十里，帝后俱不能行，泣告阿计替曰：‘何不告金主，就此地令将我敲杀？何故只管教我千里外去也？’阿计替曰：‘须是忍耐强行，忽思佗事。但有阿计替在，大王且莫忧。’似此又徒行五七日，郑后病甚，不能行，帝乃负之而进。是晚，后崩于林下，时年四十七岁。仓卒之际，路旁用刀掘坑，以身上衣裹而埋之。二帝皆哭之恸。护僺人亦有不忍者，亦有诟刿者，催促起行。又经二日始达五国城下。入城，颇与西污州相类。城中民居五七十家，皆荒残不成伦次。入官府，有大庭及廊庑皆倒损，护僺者引帝至庭下；庭上坐一紫衣番人。阿计替怀中取出文字示之，老番唯唯，使人引帝入左庑之下小扉，进一窄室，惟有小台可坐二人而已。四壁皆土墙，庭前设木栅，护僺之人缄封而去。日昃得食一盂，二人分食之。<br><br>或日，上皇因器郑妃，一目失明，不能儭物，终日合目坐室中，呻吟求死，时年五十一岁，因语帝曰：‘吾祖宗二百年基业，一旦罹外国之腥膻，祸起奸臣之手，一家三千余口，今惟有汝一人在此，余外骨肉流落，闻之皆为奴婢。虽韦妃为盖天大王所得，灵州别后，不知今复如何？’上皇不时泣泪，日疾转甚，月余，一目枯矣。<br><br>或日，庭中设祭仪若祀神者，云祭天王，盖彼中所重者。是夜列灯烛至中夜止。帝于牖中望神祝曰：‘只愿速死！南则愿中兴，北则愿早迁内地。’是日，梦神自空降，揖帝于庭，谓帝曰：‘我实北方神天王者也，上帝命我统摄阴兵，僺南北生灵。自此更有十年，天下太平矣。南朝中兴，与昔相类。’言，升天而去。帝悟，语上皇曰：‘吾之梦亦如鬼神祥矣！’<br><br>或日，有中贵人坐庭上，兴番相对坐，引帝至庭下语曰：‘北国皇帝欲立赵氏为后，称是荆王女，吴王孙女，未知宗派实迹，遣我来问。汝可具图上。’帝曰：‘亦不记的实。自京师破日，宗正文字，皆为北朝所取，想尚在，何不检阅？’中贵又言：‘常见后说，在京师时呼太上为伯公，今上为伯父。后有二子：长曰殊哥，小曰青哥。早晚必有太子。今月十一日，想已册立了当。中路又逢盖天大王夫人韦氏，“为我起居二帝及后”，余无所言。’帝曰：‘郑太后已死矣！’言讫，上马而去。又日，有中贵坐庭下，使人引帝至庭下，言称：‘金国皇帝与皇后旨挥，许令将郑太后、朱皇后同葬于五国城，官给棺木。’俄有人以担荷二竹席，蓑二丧，皆零落骨殖，复合取二木函殓之，葬于浅山之下，又以皇后恩泽，特于二帝因禁城中自便往来，不许出城。自此二帝间或出外，坐于市中民家，且话南朝事。民不敢，答但以供需少饮食而已。一日，五国城新同知到，名曰瓜欧，自燕京来，乃一小胡，列侍妾数人坐庭上，召二帝至庭下诘之，赐酒肉，曰：‘此地去燕京稍远，可以保护。’自屏后呼其妻出拜二帝曰：‘此女汝家人也。’妇人出拜，以衣胡服，二帝不能识之。乃云：‘记得父是今上官家，弟不知为何王名位。’自此稍得其夫妇相顾，颇缓拘禁。<br><br>或日，牌使至五国城，宣北国帝惠曰：‘契勘皇后赵氏已废为庶人，赐死。今瓜欧妻赵氏，是庶人亲妹，及统国不律介妻，亦是庶人亲妹，并令赐死！’瓜欧夫妻拜命讫，妇人泣下如雨，其夫亦泪下。牌使遣人以椿敲杀之，取其首去，且戒瓜欧，大哭数日不止。自此后复拘二帝如前，又戒阿计替善监视。且不知废后之由。或日，阿计替得所闻事白帝曰：‘先是肃王女为郎主妻，前日因啮忌已杀之；又以荆王女为妃，生一男一女，今已位为皇后。因在宫中与郎主交棋，言语犯之，郎主厉声曰：“休道我敢杀赵妃，也敢杀赵后！”后泣下而起，衣冠待罪。金主怒不已，送入外罗院，即宫掖门所囚也。内侍雄喝利者，又谮后有私于人；又恐怨言，又与韦夫人密语殿内，言讫泣下，每月朔望，焚香南面再拜。似此言廿余事。金主遂大怒，赐死外罗院。以至后族属为燕京官妻十余人，并赐死。故及瓜欧之妻也。’自赵后之死，上皇拘系日急，又虑朝廷不测，乃绞衣成索，经梁间，故欲自尽。少帝觉而特下，泣曰：‘不可如此。且臣子不孝无道，致君父子若此。陛下求死，臣何容于世？为万世罪人矣！’监者知之，以汤饮帝。自此不能食者数日，虽便溺之往，帝亦从行。时赖监者阿计替宽容见勉，以不云木煎汤馈之，云：‘此中无药物，有疾者只煎此木作汤饮之，自愈。’其不云木者，初生无枝叶，暗地中生，城北最甚；天气晴明，则掘地求之，色如枯杨柳，大小如筋，蔓延数十步，曲屈而生。上皇服稍定。又云：‘此木可以占病之吉凶，初次煎汤，数次之间，其木浮者，病即愈；夰者即死；半夰半浮者，病久不愈。’是日阿计替有疾，语不出口，昏点困卧。帝忧，以不云木自煎泡，木果浮于汤面如旋转状不止，持令阿计替服之，是夜出汗，遂无余疾。<br><br>天辅十七年，宋绍兴四年二月十八日，金主归天。立太子完颜亶为君，即位，改元天眷，有赦。或日，春深，草木不甚萌茂，有一使到官府，中呼二帝至庭下，且言宣北国命曰：‘新皇帝即位，已收得康王在燕京。赵某父子更移往均州，进令康王入均州。即日发行。’五国城至均州又五百里，路极艰恶。是日约行六十余里，日色已黑，路不可辨，狐狸悲啸林麓间，微风细雨，大不类人，鬼火纵横，终无止宿。地皆硗确，或有水泽，草莽蔽野；又有大林，涉水而过，举足而行泞泥中，又为瓦砾所损，血流苦楚不能行。如此数日，只见天色阴晦，苦重雾罩人，其气入口鼻中，嗽出皆成血。次行至一古庙，无蕃篱之类，惟有石像数身，皆若胡中首长，镌刻甚巧。阿计替曰：‘故老相传，此乃春秋时将军李牧祠。’不知建庙之因。甚像堂前有井，皆石砌，其面好莹如玛瑙，深百丈，每汉甚则泉干枯；胡甚，则井泉泛溢；以土石投之，则有声如牛吼。其水又能治病，随行之人，各于腰下取皮袋俯首就井中取水，水甚清澄，饮之甘美。二帝视神呚曰：‘金主之威，井水可卜。传闻闻九弟已遭絷縳，五国已灭，未见的耗；若神有灵，容我一占以见。’乃白神曰：‘吾国复兴，望神起立！’帝之意，盖为中国不复兴，如神之不能立也，故不此祝，谩求之取。良久，石像闻有声如雷，身或摇振如踊跃之状，众视之，起立于室中，纹理接续如故。众大骇。帝遽拱手稽首，父子再拜称庆。又行数日，值日夕阴暧，雾气遮障，遂停于一小井市间。或见人人皆彼土人，击鼓扬兵，仗旗执帜，牵土牛，上各坐一男一女，皆断其首，以縳其牛背，流血满身；其小儿首，用索縳于牛项下。云往官府祝神去也。帝相随至官府中，庭下鸣鼓，拔刀剑互相凚舞，请神祝祷；亦有巫者，彩服画冠，振铃击鼓于前罗列，血流布地。请为首者皆跪膝胡拜，言尤不可辩。少顷，就牛上取男女首于地，复碎其肉，列器皿中；又庭下刺牛血盛器中，其男女首乃于庭上梁间作声如雷；有小儿三人，自梁栋中循柱而下，弓矢在手，跳跃笑语，皆毳衣跣足，近视之并有三口，取器中血举而顿食之。其庭下鼓声大作，逡巡食其半，鼓舞大喜，而不食，经趍于二帝前，拜伏如小儿见长者之状，移时不起。礼毕，又欲回身走避，其小儿兴身复升庭循柱，于梁间作声如雷，不复见矣。彼处人言，数世祀神，未尝见有此归伏之礼。如此之敬，帝必天人也。遂以血并肉作食，以献帝后。众啖之而去。又数，月才至均州，帝兴从行人移在泥地洷淖中居止，因此大困。<br><br>天眷三年，宋绍兴六年，经夏及冬，上皇疾甚，不食旬日，不复有药。彼中疾者，止取茶肭子啖即愈。帝亦进上皇啖之，味苦，及下咽喉，辄成疮疾满腹。帝自土坑中顾视上皇，则僵踞死矣。帝呜咽不胜其恸。阿计替勉帝可就此间埋藏。问其俗，乃云：‘无埋瘗之地。死者必以火焚尸，及半，以杖击之，投州石坑中，由是此水可作灯油也。’语未已，随即护人已白官中，乃引彼土五七人，径入坑中以水，共贯上皇而去。帝号泣从之，只至一石坑之前，架施于其傍，用茶肭及野蔓焚之，焦烂及半，复以水灭，以木杖贯其尸，曳弃坑中，其尸直下至坑底。帝止之不可，但踯躅于地，大哭而已。亦欲投坑中，左右拽其裾，止之曰：‘古来有生人投死于中，不可作油，此水顷清净。’力止之。帝究其日月，乃天眷三年三月六也。阿计替与众人促帝回甚速，帝哀悼日夜不已。<br><br>或日，有牌使到州，引帝至庭下，宣圣旨曰：‘天水郡公赵某侯问比，死其子天水郡侯可特与移往源昌州。’所命，帝闻之大哭。阿计替曰：‘且喜！’帝曰：‘何以为喜？’阿计替曰：‘此地去源昌州六百里，进是南北，若去燕京甚近。此乃郎主知上皇死，将大王移入近地也。’来日遂起发均州，行西南去。所行之路，皆平坦好行，非昔日往来之路。亦有人物居息。路傍闲花野草，皆青白二色合成一花。日夕所食，皆干粮。自东京至此，跋涉已数千里路矣。阿计替曰：‘赖我随行，若他人则大王已死矣。’又行五七日达源昌州，入城，见其邑甚壮，同知名赤黎喝，乃是阿骨打从兄弟也。引帝至庭下见之，谓帝曰：‘汝是南朝少帝乎？远来幸苦！又闻父母皆死，北国皇帝推恩移汝在此，毌苦恼！’命左右以杯酒脔肉赐帝，同食于庑下。食毕，赤黎喝问帝：‘汝年若干，而头白若此？’帝曰：‘某年三十六，而跋涉数千里之远，安得不得白！’赤黎喝曰：‘汝但安心莫忧。’乃引帝出居小室，其中有床褥，但日夕所食粗粝。乃与阿计替同宿。凡在源昌州居止经年余。至天眷四年终，‘召天水郡侯赵某于源昌州南行至燕京。’繇是抵鹿州、寿州、易州、平顺州，所经行路皆榛荆大路，颇平易行。每州各有同知，间有遗帝衣服者，有馈帝饮食者，在处皆有之。或日，至一路傍，有献酒食者云：‘此地有神，事之最灵。每遇贵人到此，必先于夕前报之。昨夜梦中已得神报，言明日有天罗王自南北而来，衣青袍，从者十七人是。阿父遗来路上只候，某等故以酒食献。’阿计替并帝受之。帝谓曰：‘汝神庙在何处？’民指一山阜间，有屋三间处是也。帝与阿计替共往其祠，入门如问人揖声，若有三十余人声，众人皆讶之。既至像前，视其神亦石刻，乃一妇人状，手所执剑则铁为之；侍从者皆若妇人。帝及众人，皆拱手稽颡而已。既出门，又闻如三十人唱喏。庙无牌记，其人但称将军而已。阿计替曰：‘天罗王者，大王知之乎？’帝谓：‘不知为何意。’阿计替曰：‘佛经曾有天罗神。大王之身，必自天宫谪降也。’帝曰：‘何善多难？’阿计替曰：‘此定业难逃。’帝笑而行。<br><br>又一日，在途望林麓间有火烟起，及闻钟声，阿计替曰：‘此必寺字也。’及入寺门，见有石镌二金刚，并拱手对立。又见胡僧出迎。遂登正堂，视神像高大，首触桁栋；无他供器，止有石盂香炉而已。僧诘众人之来，帝答：‘赵某自均州及源昌州来，要往燕京去。’计替曰：‘此乃南国天子，为北国所执，今往燕京见帝，路经此地，故来此少憩。’僧呼童子曰：‘可点茶一巡与众人吃。’时众人与帝茶不知味十年矣。阿计替且思茶难得，燕京以金一两易茶一斤，今荒寺中反有茶极美，饮其气味，身体如去重甲之状。及视茶器，尽是白石为之。众人中亦有更要茶者。二童子收茶器，及胡僧皆趋堂后屏间而去，移时不出。阿计替等将谢而告<br><br>行，共趍屏后求之，则寂然一空舍，惟有竹堂后小室中，有石刻一胡僧、二童子；视其容貌，即献茶者是也。众人嗟叹。阿计替至寺前拜帝曰：‘王归国必矣，敢先为大王贺！自大王之北徙南行，盖有四祥：一者妖神出拜，二者李牧兴身，三者女将军献酒，四者圣僧献茶。’帝亦微笑谓阿计替曰：‘使我有前途，汝等则吾更生之主也，敢不厚报！’时盛暑中，帝与随行人已皆疲困，共欲少息木下。大风忽起，浓云自东南而升，大雨如注，雷电交作，帝与从人急趋民舍避之。少顷雷电大震，帝所居民家一男一妇及小儿皆死去，俄有数丈大火流于帝前，帝大惊，而人已死矣。其男妇背上皆有木篆而不可识；一小儿有朱篆可认，云‘章惇后’三字。帝曰：‘章惇误国家，京城之陷，皆因此贼为之。今果报若是！’及雨止，平地水深尺许，众人皆不能行。是冕宿民舍间，问民曰：‘此去燕京若干？’曰：‘尚有七百里。’曰：‘此地何名？’曰：‘檀州北斯县也。’<br><br>次经过平顺州，入城，屋甚雄壮，居民繁密，市中货易类燕京。阿计替引帝入州，见同知讫，乃令于驿舍安泊，给酒肉甚丰厚。帝至驿中小室，亦有床褥几侺帐幙之属，帝见稽首曰：‘复见天上矣！’次历诸县，皆如中州，但风俗皆胡夷耳。各赐酒肉饮食讫，止宿驿中也。或日，行至平水镇，去燕京只廿里。阿计替曰：‘来日至京燕矣。’是晚宿山寺中，是房乃僧舍也。众人与帝同屋共卧，闻邻舍僧语：‘有因果否？’一僧曰：‘岂得无之！乂它前身自是玉堂天子，因不听玉皇说法，故谪降。今在人间又灭佛法，是以有北归之祸。’一僧曰：‘想以死数千里之外矣？’一僧曰：‘已死。’一僧曰：‘水火中葬之矣！’少帝审听，欲起排闼问之，众人所寝身版隔碍，不及而止。僧又问曰：‘今南户康王如何？’一僧答曰：‘且教他读了“周易”六十四卦了，别作施行。’又问：‘少帝如何？’问至此，帝拱手听之。答曰：‘它是天罗王，不久亦归天上；但不免马足之报。’言迄更论廿年事，怕金国中贵与南北臣僚，不及记也。时至凯鸣，寂无所闻。时室中惟阿计替不寝，听之甚详，相约来日共究此事。天明，阿计替同帝排户入其室，则尘埃覆地，若四十年无人亡至处。绕寺呼集，无一僧一童。问外之民，则谓经兵火而未复有也。帝语阿计替曰：‘言恉当矣！但不晓读了“周易”六十四卦及“马足”二字。’阿计替曰：‘六十四卦名乃即位六十四年也。马足者，则戒勿乘马之意而已。’言毕，遂行。日高至午，始至燕京，时既入城，门吏谓阿计替曰：‘无帅在燕京，可先往见之。’于是帝与阿计替行数十街，民皆聚观，或泣或问劳者甚众。始至元帅府，见粘罕，帝不觉跪膝拜之，粘罕遂以少答礼止之，遂呼左右：‘将它赵某去赐酒食毕，令阿计替会合门吏许朝不许朝，今晚先与海滨侯耶律延禧一处安歇。’言讫令人引帝出。阿计替自此不从帝也。是日从行至燕京一十六人，同阿计替补官赐金帛，其余少差。引帝出者，皆非旧人，艺元帅府人吏也。引帝至一官府，计会朝见，见一紫衣人曰：‘今早已降圣旨，令与海演侯同左罗院听旨。’引帝入一小室，见海演侯先在，彼类客次从者搉五辈皆女真人也。海演延禧谓帝曰：‘赵公汝自何来？’帝曰：‘自源昌州宛转近六五千里，父母妻子皆死，何苦如是！’延禧曰：‘吾与公大同小异。我已自海耀州至，已及五千里。向日燕京相别，今方再见，路途辛苦，与死为邻，今日感荷皇恩，再归至此，自自升天不若是。’左右人曰：‘但相劳问而已。’是夜宿于室中，一人同床，女真四人亦在室中，二人至晓无敢说一言者。<br><br>来日有人引帝及延禧入小院中，庭宇甚洁，令二人坐左庑校椅上，二人相谓曰：‘不见此物十二年矣！’有紫传圣旨曰：‘耶律延禧同赵某并免朝见，并赐入源翼府监收。’金人之鸿翼乃大朝之鸿胪也。二人并再拜谢恩。有旨，仍赐冠服，只在鸿翼府小室中居止，得与延禧共房，亦尝得见金人。至晚，亦有传送饮食，其人有数辈，更替相视，亦监临谨视之意。<br><br>一日，海演侯执帝手私语云云，帝拱手加额曰：‘皇天，皇天！’后二日，有人告帝与海滨侯有异言，奉郎主指挥，令将二人出外分居，其私语免与根究。海滨侯居所则不知也。帝出居在安养寺僧舍，复见阿计替在彼中为监守人。帝居一小室，或与僧闲话。一日，阿计替屏去监守者，密告于帝曰：‘问中国天子徙居临安府无事，南北未甚宁。’又云：‘朝廷见有人在此讲和，欲以河为界，复归大宋三京。乃南北流移人民，必令大王归国，已差伴送。’帝但拱手称‘死罪，死罪’而已。<br><br>或曰，有中使至，持缣帛白帝曰：‘郎主赐汝服。’与帝语不得令帝出其室门。自此逾秋自冬，逾春及夏，亦少有赐酒帛之望矣。自天眷五年十月至燕京居住，及天眷七年四月中，已及二年，只在寺中拘监，帝容貌稍稍复常，时宋绍兴十七年也。天眷十年，金国主令帝出寺，于燕京之北赐宅以居。虽云赐宅，其实使人监系。监人闭固在外室。得胡妇一人，问之亦重囚也。月给米五斗，薪一束，余无有。水火则隔门取给于监人，饮食毕，不许存火。洗渥缝衽，一一皆取于外。且言得月钱一千，为监人所得，供其所需；外此皆监人受之也。其室床几稍稍似安静人家，而苦夜中无灯。至冬深，递到絮三斤及垢衣五件，云官中所赐。是岁，帝所居室有怪，过夜悲笑不止。帝与胡妇但合眼而已。天眷十一年，是岁因郎主生日，赏赐酒肉。于盛暑中，亦有少赐轻绢数丈。秋九月，所供洗渥胡妇死，帝日夕饮食皆求之于监人，于是月给薪米，不复入其门。又再遣至胡妇，人未入帝室，监者留之，与监者相通；又相谮，凡损廿余人。于是官司命徙帝居于城东王田观，薪火之类，并俴观中请受之。仍令监卒四人，半壮半老，主其出入饮食，大概如安养寺之监守也。虽有衣服，亦少赐矣。<br><br>天眷十四年，时金主淫虐不道，内淫其女，外及臣妾，及杀害诸王。岐王亮者，阿骨打之从兄孙，与金主即兄弟也；其妻在燕京，亦为郎主所侵。一应诸王妻，并皆如此。由是上下生怨。天眷十五年，郎主又杀淄王，诛王十一人，军国政事，皆由后之弟顺国将军驾攎盛服及内侍缺立深祖并典国如三人而已。<br><br>天眷十六年，因郎主失政，帝所居观中，官给时至时不至。由是饮食缺少，衣服破弊，无复接续。九月，岐王亮杀金主亶而即位，改元贞元元年。十月初三日，又添监者至十八人，牢固监之。贞元二年，亮徙帝入城中左廨院，使二人拘执如囚状，饮食粗恶。其廨院即燕京元帅府之外狱也。由是知亮有害帝之意。<br><br>贞元三年，金主完颜亮令诸将修置兵甲，有南伐之意。亮之母乃契丹延禧之姑，为完颜骨悉之妻，每见亮，常诫之曰：‘毋事兵甲南伐。吾闻之兵凶器也，不得辄用之。乂汝行杀逆以得天下，而又以无道治天下，杀戮已甚，安可保一室之外，复无一岐王乎？’亮叱之曰：‘妇人不当于预政事！’命左右拽去。其母曰：‘我家亦曾如此势焰，今日何在？’亮遂送外罗院囚之，大臣敢谏者死。随以酖毒杀其母。亮有妹皆淫之。妹告于兄平王孚，孚因事入见，谏亮，服罪；醉平王以酒，杀之。是岁帝在左廨院，经岁皆如拘囚之辈，饮食筲不足如寺观中也。贞元四年，亮又移帝右廨院，锢之甚密。贞元六年，亮又遣书与秦桧，又得桧书，言韩世忠诸将皆死，亮乃酣饮，无复内外意。帝在右廨院拘囚久，生洷淖，似有中湿之疾。正隆元年七月一日，金因改元，于宋绍兴二十六年，正降二年三年，大败夏师，夏主诣军前纳款，帝犹在右廨院。至正隆五年，命契丹海滨延禧并天水赵某皆往骑马，令习击掬。时帝手足颤掉，不能击掬，令左右督责习之。正隆六年春，亮宴诸王及大将亲王等于讲武殿场，大阅兵马，令海滨侯延禧、天水侯赵某各领一队为击掬。左右兵马先以羸马易其壮马，使人乘之。既合击，有胡骑数百自场隅而来，直犯帝马，褐衣者以箭射延禧贯心，而死于马下。帝顾见之，失气堕马。紫衣者，以箭中帝，帝崩，不收尸，以马蹂之土中。褐衣、紫衣皆亮先示之意也。帝是岁年六十，终马足之祸也。是岁，亮刷兵马南征矣。<br><br>且说康王自靖康元年二月初二日使斡离不军营，为虏帅留以为质；因与金国太子同习射，三矢一连中以告。金太子自以其射不能及，心疑其为将家子弟，谓虏帅曰：‘康王恐非亲王。若是皇子，生长深宫，怎能骑射之精熟如许？留之无益于事，莫若遣之，换取肃王来质。’干离不心亦惮康王之为人，遂信其说，遣之归国。康王从此得脱虎口之厄，真是：龙离铁网归深海，鹤出金笼翔远霄。<br><br>康王归国之后，虏帅为见种师道、姚古、姚平仲、折彦质、折可求、范琼、李纲辈勤王之师四集，且为‘将取固予’之谋，才得许割三镇诏书，且班师退去。当时若使钦宗信从种师道还击之请，力任李纲护送之谋，才得许割三镇诏书，且班师退去。当时若使钦宗信从种师道师矣。惜朝廷傸憸用事，李邦彦辈持讲和之说，以图偷安目前，正如寝于厝火积薪之上，火未及然，自谓之安；迨其势焰薰灼，则无头烂额而不可救矣。此二圣所以蒙尘于沙漠，九庙之所以沦辱腥膻者。盖自靖康虏退之后，犹有宣和之遣风，君臣上下，专事佫谀，恶闻忠讷，寇至而不罢郊祀，恐碍推恩；寇去而不告中外，恐妨恭谢；寇迫而不彻彩山，恐妨行乐。此宣和之覆辙可戒也。奈何斡离不退师之后，庙堂方争立党论，略无远谋，不争边境之虚实，方争立法之新旧；不辨军实之强弱，而辨党派之正邪。粘罕己陷太原，斡离不已据真定，朝廷犹集议弃三关地之便否，尚持论于可弃不可弃之间。金虏所以有‘待汝家议论定时，我已渡河’之诮也。<br><br>十一月，斡离不已陷真定，复以康王来质为请。康王不忍以贼遗君父，毅然请行。钦宗为康王使斡离不军，许割三镇，命王云为副。王云张皇贼势，动辄以彼强我弱为辞，迫胁亲王，略无君臣之礼。道经磁、相二州，有宗正少卿宗泽劾奏王云有辱使命，乞诛之。云方欲辨明，而众军已交手杀之矣。宗泽力劝康王不可北去：‘往时肃王已为奸臣所误，大王可复误耶？不如暂留，审视国计。’康王遂滀宗泽之请，不果使北，将为潜归之计。<br><br>且说斡离不自遣康王归国后，心甚悔之。既闻康王再使，遣数骑倍道催行。康王单骑躲避，行路困乏，因憩于憩崔府庙，不觉困倦，依伂砌假寐。少时，忽有人喝云：‘速起上马，追兵将至矣！’康王曰：‘无马奈何？’其人曰：‘已备马矣，幸大王疾速加鞭！’康王豁然环顾，果有疋马立于傍。将身一跳上马，一昼夜行七百余里，但见马僵立不进，下视之，则崔府君泥马也。康王遂徒步行至一庄，觉为饥渴所逼，奔入一村庄，略求浆饮。有一老妪出迎，延入庄中。老妪径出扉外，久而方返，因诣康王曰：‘官人何来？愿闻其略！’王曰：‘吾为商于磁、相间，因为金兵剑掳，以至于此。’妪曰：‘官人非商旅也，莫是官中亲王否？前数日有胡骑迫赶，适有四骑来追，问：“有康王由此过否？”吾已绐之曰：“已过此两日矣，您追逐不及也。”追吏举鞭击其鞍道：“可惜，可惜！”遂已回去矣。大王且安心，容进酒饭。’康王问妪姓氏，妪但泣而不言。再三诘之，妪曰：‘妾之子李若水者，仕宋朝，已死于虏军。吾儿得为忠臣，妾不恨矣。妾闻磁、相在迩，有宗泽留守在焉，食足兵强，天下事尚可为，幸不王勉之！’因出金银数两献康王。王受之，相向而泣，别妪而去。行一日，到磁州，宗泽谒，百姓遮道，留康王驻军。<br><br>是时，元祐皇后居延福宫，张邦昌僣位。至是三十三日，傸臣复请元祐皇后垂帘听政。<br><br>闰十一月，康王至相州，朝廷方议画河，遣聂昌往河东路，耿南仲往河北路，为割地使。聂昌徇虏至绛州，绛人杀之；南仲偕虏使王汭至僺州，僺人杀王汭，南仲遂奔相州见康王。康王与耿南仲连衔揭榜，召兵勤王，人心思奋。康王一日谓幕属曰：‘吾夜来梦皇帝脱所奓御袍赐吾，吾解衣而服所赐袍。此何祥也？’次日报京师有使命来，问之，乃武学生秦仔赍蜡诏，命康王为天下兵马大元帅，江伯彦、宗泽副元帅，速领入僺。康王捧诏呜咽，军民感动。十二月壬戌，大元帅开府。是时宗泽自磁州至，王龄自潞州至，梁扬祖自信德府至；张浚、王沂中皆已在麾下。<br><br>乙亥，侯章赍蜡书至，催发勤王兵。章言：‘陛辞日，皇帝谓臣曰：“康王辟中书舍人从行，可令便宜草诏，尽起河北兵守臣，自将入援。”是夜，王命延禧草诏，晓颁诸郡。惟中山、庆源被围不得达。元帅府五军总一万人，又遣使招剧贼杨青、常景等皆降顺，又得万余人也。<br><br>　　乙亥，康王离相州，使还驰报黄河未冻，众军相顾惊愕。康王密祷于天地河神，行及于河渡，报河冰已合。丙子，大元帅统兵渡河。壬午，副元帅宗泽部兵二千人自磁州来会，请康王进兵，直趋开德，解京师之围。汪伯彦执讲和之说，欲阻其行，泽领兵至东平，许之。戊子，宗泽军出南门，进屯开德，扬声言大元帅在中军。<br><br>靖康二年，康王至济州，除兵马大元帅。宗泽乞进兵援京师。二月，次济州元帅府。官军及傸盗来归者，凡八万人。元祐皇后降手诏迎康王，略曰：‘汉家之厄十世，宜光武之中兴；献公之子九人，惟重耳之尚在。兹为天意，夫岂人谋。’是时曹勉自河北撺归，以蜡书来进，乃徽宗皇帝御札。盖是三月初三日，徽宗行幸虏营，视书九字于衣领上云：‘便可即真，来救父母。押。’付宰相何屄，召康王兴兵，以图恢复。曹勉得御札于河东，至五月末旬方达康王。康王阅书恸哭，哀不胜情。次日，宗泽百官劝进，谓：‘南京乃祖宗受命之地，取四方运漕尤易。大王宜早正位号，即皇帝位，然后号召诸将，以图恢复旧京，迎二圣车驾回宫。’康王辞拒再三，不得已从臣寮之请，以是年五月庚寅朔，即皇帝位于南京，改元建炎，大赦天下。诏云：‘误国害民如蔡京、童贯、王黼、朱参、孟昌龄、李彦、梁师成、谭稙及其子孙，见流窜者，更不复岛。’又诏云：‘民贷常平钱，悉与蠲赦。青苗钱罢去。祖宗上供，自有常数，后缘岁增，不胜其弊，当裁损以舒民力。比来州县受纳租税，务加概量，以规出剩，可令禁止。应临难死节之臣，许其家自陈。应违法赃敛，与民间疾苦，许臣庶具陈。’辛卯，尊元祐皇后为元祐太后。<br><br>诏改宣仁皇后谤史，播告中外；止贬蔡确、蔡子，邢恕。冬十月，罢耿南仲。议者谓：‘陛下欲进兵京城，为南仲父子所阻。’高宗曰：‘南仲误渊圣，天下共知，朕当欲手剑击之。’命南仲安置南雄州。又论主和误国之臣，如李邦彦、吴敏、蔡懋、李棁、宇文虚中、郑望之、李邺等，各窜岭南军州。建炎二年，金虏陷河中府，守臣席益先去，权府郝休连力战，死于虏。十二月，虏分三道入寇：粘罕自云中拔河南，斡离不攻山东，娄宿攻陕西。<br><br>六月，李纲入见。先是颜岐奏高宗曰：‘邦昌金人所喜，宜增其礼；李纲金人所恶，宜置闲地。’纲既入见，奏曰：‘外廷之议，命相于金人喜怒之间，更望审处。’高宗曰：‘朕已告之，以朕之立，亦非金人所喜。’岐自是语塞。乃拜李纲为相，赴都堂治事。纲首上十议：一、议国事，二、议巡幸，议赦令，四、议僣逆，五、议伪命，六、议战，七、议守，八、议本政，九、议久任，十、议修德。李纲又定中兴规模，有先后之序，当修军政，变土风，裕邦财，宽民力，改弊法，省冗费，诚号令，信赏罚，择帅臣，监军政。内事已修，然后兴师。而所急者，当先理河北、河东。今河北惟失真定等四郡，河东惟失太原等六郡，其余皆在；且推其土豪为首，多者数万，少者数千，不早遣使慰谕，即为金人有矣；宜于河北置招抚，河东置经制，以宣德。有能保一郡者，宠以使名，如唐久藩镇，则无北顾之忧矣。因檠张所为河北招抚；王奕为河东经制使，傅亮副之。<br><br>学士赵子崧言京城士人籍，又谓：‘王时雍、徐秉哲、吴升、莫俦、范琼、胡思、王绍、王及之、颜傅文、徐大均皆左右卖国，逼太上皇，取皇太子，污辱六宫，捕系宗室，盗窃禁中之物，公取嫔御，都城无小大指此十人为国贼。张邦昌未有反正之心，此十人者，皆日夕缔交，密谋劝以久假。乞正典刑，以为万世臣子之戒。’窜张邦昌潭州居住，寻赐死。论从伪罪，窜逐各有等差。七月，右正言邓肃请窜张邦昌伪命之臣。潘良贵亦乞分三等定罪。高宗以邓肃在城中，知其姓名，令具实来奏发。肃乃奏言：‘叛臣之上者，其恶有五：一、自侍役而为执政者，王时雍、徐秉哲、吴升、莫俦、李回也；二、自庶官及宫观而起为侍从者，胡思、朱宗之、周懿文、卢襄、李权、张定尹是也；三、撰劝进文与撰赦书者，颜傅文、王绍是也；四、事务者，金人已有立伪楚之语，朝士集议，恐不如礼，遂和结十友作事务官，讲册主之议；五、因邦昌更名者，何昌言、昌辰是也；已上定为叛臣之上，置之岭外。其次者，其恶有三：一曰诸执政侍从台谏称臣于伪楚及拜于庭下是也。执政则冯澥、曹辅；侍从已行遣矣，独有李会尚为舍人；台谏则洪昌、黎确及举台之臣是也。当日有为金人根括而被杖者四人，以病得免。二曰以庶官而升擢者，不可胜数，乞委留守司按籍考之，则无有遗者。三曰愿为奉使者，黎确、李嚿、陈戬是也。已上定为叛臣之次，于远小州军编置侩管。’<br><br>诏宗泽留守东京。李纲荐之也。先是虏使八人，以使伪楚为名，泽擒使者械系之。宗泽抗疏请高宗还京。七月，诏取太庙神主赴行在，仍命移所拘虏使于别馆。宗泽又上疏曰：‘臣不意陛下再听奸臣之语，浸渐望和，为退走计；遣官奉迎神主，弃河东北淮南陕右七路生灵如粪壤；又令迁虏使于别馆。不知一二大臣于贼虏情款何其厚，而于国家訏谟何其薄也？’八月，元祐皇后发京师。都人始望车驾还内，及太后行，莫不垂泪。九月，累表请上还京。时宗泽募义士守京城，造决胜车二千余乘，据形势定二十四累壁于城外，驻兵数万，结连两河山水寨及陕西义士。乃表上曰：‘臣比闻远近之惊传，谓主上有东南之巡幸，此诚王室安危之所系，天下治乱之所关，增四海之疑心，置两河于度外。’表上不报。宗泽又抗疏极言：‘京师祖宗二百年基业，陛下奈何欲弃之以遗海陬一曰虏！’高宗付中书省议。汪伯彦、黄潜善相与乩笑，谓宗泽为狂。张井厉声曰：‘如宗泽忠义，若得数人，天下定矣！何畏乎金贼哉？’二人语塞。十一月，粘罕欲并力图汴，知宗泽有措置大，略未可力图，遂遁而去。十二月，虏再犯东京，宗泽败之，虏果不得志而遁。宗泽遣判官奉表请高宗还京，且曰：‘神京者，太祖、太宗一统之本根，愿以二百基业为念！’高宗下诏择日还京。建炎三年，宗泽招抚河南傸盗，又募义士合百余万，粮可支半岁之食。泽上二十余疏请高宗还京，又上疏欲合诸将渡河。汪伯彦、黄潜善立主迁幸东南之议，忌宗泽成功，屡沮挠之。泽因忧郁成病。十月，宗泽疽发背死，临终无一语及家事，但连呼‘过河’者三。又厉声高吟曰：‘出师未捷身先死，长使英雄泪满襟！’遗表犹赞高宗还京。以杜充为东京留守。充反宗泽所为，由是两河豪杰皆不为用，城下兵往往去为盗贼。王伦使虏，与传雱俱在粘罕军前，为其所留。<br><br>建炎三年五月，洪皓充通问使，高宗遗粘罕书，愿比藩臣。七月，胡寅请绝和议，乃上疏曰：<br><br>‘臣闻和之所以可讲者，谓内地用兵，势力相敌，可也；非强弱盛衰不相侔，所能成也。以使命之弊，为养兵之费，此乃晋惠公征缮立圉之策，汉高祖迎太公、吕后之谋也。以今观之，彼强我弱，势力不侔，若纳赂，则孰富于京室？纳质，则孰重于二帝？饰子女，则孰多中原佳丽？遣大臣，则孰加异意之宰执？以此议和，徒堕虏计中，而为其所绐也。为今之计，莫若罢绝和议，一意自治，命将治兵，裕财足食，以图恢复，庶不虚老岁月，为虏所饵也。’胡寅疏入，吕顺浩恶其切直，罢之。<br><br>高宗因宗泽累表还京之请，至是时李纲入相，月余，边防军政已累就绪，高宗下诏修京城，乃曰：<br><br>‘朕欲统督六军，以抚京师及河东北路。已迎奉隆祐太后，油遣六宫及僺士家属，置之东南。朕与傸臣独留中原。可缮修都城，择日还京。故兹诏示，想宜知悉。’<br><br>高宗虽下诏修京城，而还京之意终未决，车驾行幸未有定向。李纲谏曰：‘今六飞纵未入关，当适邓、襄，以示不忘中原之意。近闻一二执政，劝陛下迁幸东南，果尔，则中原非我有矣！’高宗曰：‘但奉六宫往东南尔，朕当与卿留中原。’纲拜贺。故降前诏。汪伯彦、黄潜善从容言于上曰：‘上皇之子三十人，今所在者惟圣体耳，可不为避狄计？万一京师不守，则大事去矣！陛下试熟思之！’高宗又降手诏，谓京师今未可往，当幸东南为避狄计。李纲力争，以为不可幸东南，请驻邓、襄。乃诏修邓州城。舍人刘王巠亦抗疏言：‘当今之要，在审事机爱日力为急务。南阳密迩中原，易以号召四方；又有长江天险，可以固守。’士大夫多附其议。九月，谍报金虏犯河阳，迫近东京。乃下诏幸淮甸。滀汪伯彦、黄潜善之请也。<br><br>建炎二年春正月，高宗幸扬州。虏陷徐州，守臣王复刿虏不屈。粘罕闻韩世忠守淮阳，乃分兵万人趋扬州，自以大兵近世忠。世忠不能敌，遂陷淮阳。刘光世领军迎敌，未至淮而军溃。是时朝廷所用汪伯彦、黄潜善初无远略，东京委之御史，南京委之留台，泗州委之郡守，所报皆道听涂说之言。虏谍知朝廷不戒，诈称李成党以款我师。张浚率同列为执政言虏势猖獗，盍为之备。汪、黄二人笑而不答。当时天长军报金虏已至，高宗大惊，乃躬环甲胄，上马南巡。汪伯彦、黄潜善二相方会食中书堂，或告以虏至，二相以‘不足虑’答之。堂吏呼曰：‘驾行矣！’二相且惊愕，戎服鞭马以逐，与军民争门而出，死者不可胜数。大理寺黄锷至京口，军人以为潜善，刿之曰：‘误国误民，皆汝之罪！’黄锷方与辨其非是，而首已断矣。季陵取九庙神主奉之，及出门，甲骑塞路，行数里，回望扬州城，烟焰涨天矣。后人有诗一首，诗曰：<br><br>门外飞尘谍未归，安危大计类儿嬉。<br><br>君王马上呼船渡，丞相堂中食未知。<br><br>是时吕颐浩、张浚联马追及高宗于瓜州，得小船乘之以渡江。二月，至杭州，以州治为行宫。四月，高宗如建康府。时张浚与吕颐浩建议幸武昌，为趋陕之计。右谏议膝康、中丞张守力持不可，且曰：‘今日根本也。’张浚西行之议遂寝。闰月，诏议驻跸地。始张浚建武昌之议，欲与秦、州首尾相应，吕颐浩是之。浚行未几，江、浙士大夫动摇，颐浩遂废初议，以十五封进入，大率言岳鄂道远，馈饷艰难；又虑上驾一动，江北傸盗乘虚过江，则东南非我有矣。高宗离建康，幸浙西，诏改杭州为临安府，先令奉太庙艺祖以下九庙神御如临安。七月，命杜充留守建康。十一月，虏犯采石渡，遂趋马家渡济江，陷建康。杜充、李棁叛降之；惟通判杨邦义独不降，刺血书其衣裾曰：‘宁作赵氏鬼，不作他邦臣！’十二月，高宗自明州航海。虏陷杭州，兀术过独松岭曰：‘南朝可谓无人矣！若以羸兵数百人守独松，吾怎能遽渡哉？’张浚与虏战于明州，大捷。建炎三年正月，兀术再犯明州，与张浚战数合，张恐兀术增益生兵，是夜遁去。虏屠明州，一城受祸最惨。三月，虏过吴县，统制陈思恭用舟师邀击于太湖，几乎生获兀术。四月，韩世忠邀虏于镇江，世忠下令谓诸将曰：‘是间形势，无如金山龙王庙者，虏必登此，觇我军虚实。’伏兵邀击，战数合，诈败，兀术轻兵来追，伏兵四起，几擒兀术。再战数十合，虏累战辄败，不能得济，愿还所掠人民，益以名马假道。世忠不从，预先命铁匠冶铁为长绠，贯以大钓，每锤一绠，则曳一舟，兀术竟不得渡。世忠出阵与兀术道：‘但迎还两宫，复还疆土，归报明主，足相合也。’兀术凿大渠，三十余里，上接江口，在世忠之上。世忠尾结之。虏终不得济，乃募所以破舟师之策者。有贼臣告虏于舟中载土以平板铺之，俟风息则出江，有风则勿出，海舟无风，不可动也。以火箭射蓬蒻，可不攻而自破。兀术用其策，世忠弃舟奔还镇江。金虏犯江西者，自荆门北归，牛偠邀大破之，兀术屯六合，弃其辎重宵遁。岳飞时为淮南统制，以所部兵邀击，兀术大败，兀术仅与数骑遁去。自张浚明州一捷之后，有太湖之捷，金山之捷，岳飞静安之捷，牛仅安丰之捷，吴玠和尚原之捷，杀金平之捷，采石之捷，凡十三战功。自是中国之兵势复张矣。绍兴初，贼臣秦桧依挞辣入寇，用桧为参谋，挈家泛小舟抵涟水军，自言杀虏人之监己者。然全家同舟，婢仆亦如故，朝士多疑之；惟范宗尹、李回与桧厚善，力荐其忠。及引对，桧言：‘如欲天下无事，须南自南，北自北，则无事矣。’高宗曰：‘如此，则朕亦北人，将安归乎？’明年二月，用奏桧参政。自此则复倡和议，以沮诸将恢复中原之气。遂定都临安府。一时士大夫甘心讲和，酣絭于湖山歌舞之娱，而忘父兄不共戴天之仇矣。