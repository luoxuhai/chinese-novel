　　第四十八回至八十回，起自西晋惠帝太安二年癸亥岁九月，止于西晋怀帝永嘉九年辛未岁六月，首尾共九年事实。<br><br>　　九月，却说河间王颙初用李含计，欲俟齐王醊杀长沙王，因而讨之，遂废帝，立成都王颖，以己为相。既而不如所谋，心甚不乐。颖亦恃功骄恣奢侈，百度废弛。嫌义在内，不得逞其欲，欲与颙共攻义。卢志谏曰：“明公委权辞宠，时望美矣。<br><br>　　今且屯兵关外，公服入朝，此霸王之事也。“颖不听。参军邵续谏曰：”人有兄弟如左右手。今明公欲当天下之大敌，而先废一手，可乎？“颖亦不听。使人会河间王颙，一同上表，道长沙王义论功不平，与仆射羊玄之、将军皇甫商专擅朝政，请遣义还国及诛玄之等，如不从，即举兵。使人以书来见颙，颙大喜曰：”吾久欲为此矣，恨力不加。“即回书与颖，共上表后各起兵，使人去讫。于是二王同遣人上表于朝，惠帝览之，大怒，即颁诏与使回曰：”颖、颙敢举兵向阙，吾当亲率六军以讨之。“因是以长沙王义为太尉，都督中外诸军事，令其点军预防守城。<br><br>　　却说使人回以手诏示颙，颙大怒，以张方为都督，将精兵七万人东趋洛阳。颖引军屯朝歌，以陆机为前锋都督，令粹、牵秀、石超等军二十余万向洛阳。机以羁旅事颖，一旦居诸将之右，粹等心皆不服。孙惠劝机让都督于粹，机曰：“彼将谓机首鼠两端，所以速祸也。”因此不听。惠帝闻二王兵至，即召长沙王义督六军，帝自亲征，军至十三万。义使皇甫商将一万军拒张方，两军会于宜阳。<br><br>　　时皇甫商出阵，与张方交战十数合，商不能敌方，因此大败而走。惠帝得卫兵保走于荒山，羊玄之忧惧而卒。帝无食，投一庄安下。其庄上一太公出接入内，以酒食款待，又以粮给军饷。惠帝问其姓名，太公道：“臣姓缑，祖居在此。年已六十余，无嗣，止生一女。年纪十八，能通十八般武艺，未曾许配他人。”帝悦之，命女见。缑公即唤女儿出来，山呼拜讫，帝命平身。缑氏曰：“陛下在上，臣妾不敢。”帝见缑氏生得姿容妍嫩，因与缑公曰：“朕自才人谢氏被贾后害后，未曾选聘。朕欲以汝女为才人，卿意云何？”缑公曰：“恐不堪幸。”<br><br>　　帝曰：“朕意已悦，卿勿容辞。”于是缑公命女儿与帝侍寝，因留帝在庄歇数日。<br><br>　　时牵秀闻知帝在缑庄，乃引兵五千，前来围住庄院。帝大惊，缑氏曰：“陛下勿惧，臣妾自能退兵。”帝稍心安。缑氏披挂执枪，带庄客五百人，各执兵器出战。牵秀以兵排开，与缑氏交锋，军器并举，大战二十余合。缑氏容颜不变，气力愈强。牵秀恰好遮拦得住，不能取胜。二人又战数合，牵秀气力不加，拨开军器，勒转马头，望本阵便走。缑氏驱庄客一击，杀得秀兵大败而逃。<br><br>　　却说张方既杀败皇甫商，引兵杀入京城，纵兵大掠，城内百姓死者万计。长沙王义自宜阳战败，不知帝之下落，使人探知在缑家庄，遂引军寻至庄上。君臣相见，俱各流涕。义请帝还京，惠帝与缑氏一同回。至建春门，会司马颖遣将军傅咸助陆机攻城，正遇帝军回京，咸以兵拦住归路。长沙王义急使司马王瑚以五千精兵出突，咸举刀拍马直取王瑚。王瑚持戟来迎，两马相交，兵器并举，刀来戟拨，戟去刀拦。二人约战十合，咸被王瑚一戟刺于马下，众军踊突向前，将咸斩之。长沙王义谓瑚曰：“兵贵神速，汝即以此得胜之兵去攻机，吾保圣上回宫。”瑚然之，大喊一声，乘胜杀入大营，引五千军来攻机营。　　机令坚壁，妄动者斩。超不听，以兵出迎，与王瑚战，被杀之。<br><br>　　机措手不及，被王瑚以精兵一冲一突，攻入大营。机兵莫能抵敌，大败而生。赴七里涧，被瑚军赶上，又杀一阵，死者积草，涧水为之不流。<br><br>　　初，宦人孟玖有宠于司马颖，盂玖自恃于颖，欲用其父为邯郸令，陆机固执不许，曰：“此县公府掾资，岂有黄门父居之耶？”玖深恨之。玖弟超是机小督，未战，纵兵大掠，机录其主者欲斩之。超将铁骑军入，麾而夺之，顾谓机曰：“貉奴能作督不？”机司马孙拯劝机杀之，机不能用。及王瑚来攻，超不受节度，轻兵独战，败死于阵。及此盂玖疑超被机杀之，因谮于司马颖曰：“陆机有二心于长沙王，宜早为之。”颖未信。牵秀、王粹等素馅事于玖，相与证之机怀二意。颖于是大怒，使秀将兵收机。<br><br>　　却说陆机闻牵秀至，释戎衣，着白袷，与秀相见。为笺辞颖而叹曰：“华亭鹤唳可复闻乎？”牵秀遂杀之。颖令收陆云及孙拯下狱，记室王统、察克等流涕固请，颖恻然有宥云之色。<br><br>　　玖扶颖入内，催令杀之，夷其三族。又使狱吏究拷孙拯招二陆二心之谋。狱吏掠孙拯数百，两踝骨见，终言机冤屈。吏知拯义烈，谓曰：“二陆之枉，谁不知之？君何不爱身乎！”拯仰天叹曰：“陆君兄弟，世之奇才，吾蒙知爱，今既不能救其死，复忍从而诬之乎！”狱吏对玖言孙拯不肯招认二陆贰心之谋，玖等令狱吏诈为拯招之辞进颖，亦夷三族。拯门人费慈宰竟诣狱，明拯冤屈。拯譬遣之曰：“吾义不负二陆，死自吾分，卿何为尔耶？”慈宰曰：“君既不负二陆，仆又安可负君？”固言拯冤。玖怒，亦同杀之。天下人人皆为含冤。<br><br>　　十二月，长沙王义奉帝以大军过张方营时，方见帝乘舆而至，乃退其城，不敢交锋。方大败，退五十余里。众惧，欲夜遁、方急谓众曰：“胜负乃兵家之常事，今虽一败，不足为虑。　　况善用兵者因败为成，今我更前作垒，出其不意，此奇策也。“于是，乃夜以兵渐进逼洛城七里，筑垒数重，外引廪谷以足军食而守之。意待城内粮尽，入攻之，必克洛阳也。<br><br>　　义既得胜，以为方不足忧，及闻方垒成，遣军攻之不利。<br><br>　　司马颖之兵进逼京师，公私穷踧，米一石值万钱。诏命所行，一城而已。犹豫之际，骠骑主簿祖逖言计于义曰：“臣有一计，可退方兵。”义曰：“何计？”祖逖曰：“雍州刺史刘沈忠义果毅，其兵力足制河间，宜启圣上，命沈举兵攻司马颙。颙窘急，必召张方以自救，此乃孙子围魏救赵之良策也。”义从之，即以其计奏惠帝，使人持诏令刘沈发兵，去攻河间。刘沈奉诏，合七郡之众二万余人，趋攻长安。<br><br>　　十二月，却说议郎周圯等起兵江东，欲讨石冰，未有主将，乃推前吴兴太守顾秘为扬州都督，传檄州郡，命杀石冰。所署将吏前侍御史贺循、庐江内史华覃，及彤阳尹葛洪、甘卓皆起兵以应顾秘，兵势大振，来攻冰。冰大惊，乃使部将黄仁以兵二万五千拒战。与周圯交锋，未三合被圯斩于马下，余兵溃走。<br><br>　　圯以兵长进。石冰闻得黄仁被斩，乃退兵趋攻寿春。征东将军刘准闻知冰至，大惧，不知所为。广陵度支陈敏统众在寿春，谓准曰：“此等小人皆不乐远戌，因朝廷逼迫成贼，为群乌合之众，其势易离，将军何必忧虑，请为公破之。”准大悦，曰：“如卿所言，贼无难制，更调五千人益卿为先锋，去拒讨之。”于是，益领军五千人出拒石冰。<br><br>　　闰十二月，李流得疾危笃，聚诸将于府中，垂涕言曰：“吾恐不久于人世。前军李雄英武，殆天所相，可共受事，汝等宜善事之。”言讫而卒。诸将营葬，遵其遗命奉李雄为主，领益州牧。李雄以其众入据邺城，屯数日，引众攻成都。罗尚闻知，即领兵出城结阵，亲与李雄对垒，两下对住阵脚。罗尚拍马向前，大骂曰：“流贼，朝廷有何负汝，无故大逆！”李雄亦骂：“吾父遭汝所害，誓不与你同天地，共日月！”言讫，驱兵交战，不三合，罗尚大败，即走入城。恐寡不敌众，乃与陈坚商议，领家属百余人走回许都。李雄领众入据成都。<br><br>　　却说罗尚被李雄杀败，逃至江阳，遣使上表，奏失益州之事。惠帝颁诏，令罗尚权统巴东、巴郡、涪陵三郡，以供军赋。<br><br>　　尚虽得三郡，粮草不给，遣别驾李兴诣荆州刘弘借粮。弘以三万斛给之，尚赖此以存。李兴见刘弘兵盛粮多，乃言于弘曰：“兴虽不才，愿留为帐下一参军，使君肯容乎？‘’弘夺其手版而遣曰：”罗公孤军狼狈，无人戮力讨贼，安敢夺卿？火速回去！“于是，李兴满面羞惭而回，去讫。<br><br>　　却说流民在荆州者十余万户，羁旅贫乏，各为盗贼。弘大给其田，与之耕种。擢其贤才，随资叙用，流民遂安，不为盗矣。<br><br>　　却说幽州都督王浚，即王沈之子也。浚以天下方乱，欲结援夷狄，乃以一女妻务勿尘，一女妻宇文素怒延，又表以辽西郡封务勿尘，朝廷许之。于是王浚与夷狄树党而立，以观天下。