　　丙戌十一年，却说乞伏国仁聚众十余万，占据关西，自称为秦、河二州牧。史臣曰：“夫尺地闭塞，寝生云雾，屯群凶作。自晋室遘孽，胡兵肆祸，封域无纪，干戈是务。国仁阴山遗噍，难以义服，伺我之危，长其陵暴。向使遇钦明之运，遭雄略之主，已当褫魄沙漠，请命藁街，岂暇窃凭边郊，经纶王业者也？”<br><br>　　却说拓跋珪年二十余岁，张恂上言曰：“大王春秋既茂，宜收中原士庶之望，以建大业，何必久居人下乎？”珪然之。<br><br>　　燕凤等大会文武于牛川，立珪为王，招集旧臣，聚纳亡命，威名稍振。珪谓旧臣燕凤等曰：“吾志在天下，恨力未及，不能复先王之志，心甚耻之。卿等有何远策，请赐教之！”凤曰：“殿下欲袭王位，秦王已灭，为燕所有。为今之计，莫若使人以殿下亲者与燕王慕容垂为质，请命为王，愿为燕藩。然后乘此聚兵积粮，则大业复成矣。”拓跋珪曰：“卿之高谋，符合我意。”因是珪使参军叔孙建领其叔秦王拓跋觚入燕，朝见后燕王垂，奏称北代王拓跋珪，使其叔秦王拓跋觚来为质，请命复祖王位，愿为燕藩，岁纳财币。燕王垂曰：“既拓跋珪称藩于朕，朕何不允？吾即遣使立之。”于是留秦王觚质燕，复命使与叔孙建还北，立拓跋珪为代王。由是叔孙建回，自此以后，听从燕命。<br><br>　　次日，代王因思刘显谋害己，以燕凤为前锋将军，自为后军，以兵二十万，来讨刘显及刘卫辰。<br><br>　　刘显闻军人飞报，拓跋珪自立为代王，今以兵来报前仇。<br><br>　　刘显实时使人报刘卫辰，会同点起军马，出奔邑城来迎敌。时两军相遇，北代王使南部大人长孙嵩出马，与刘显交战，显舞刀便砍，长孙嵩持枪便迎。二人战上二十余合，刘显气力不加，勒马走回本阵。<br><br>　　代王珪挥兵一击，杀得刘显之众大败，十停没去九停。刘显以代兵势强，引百余数人走还原部，避于西阴。<br><br>　　代王以得胜之兵，来攻刘卫辰。卫辰得刘显书，知代王珪来，先起兵五万来迎代军。当时两军相遇混战，卫辰亲自出马，叔孙建持刀去迎。二人交锋，战上十合，卫辰被建斩于马下。<br><br>　　代王招军一击，杀死刘兵大半，余兵望风溃散。代王始令鸣金收军，珪人据新平城，尽收刘卫辰之家属皆斩之，只走了卫辰之子刘勃不见。<br><br>　　却说蠕蠕主作叛，来寇朔方。代王拓跋挂闻知，大惊急回，使左长史张兖领兵为前锋，自为军后，共率兵十万，来讨蠕蠕。<br><br>　　蠕蠕亲自出马，张究以兵连追三百里，以粮尽收军，见代王拓跋珪曰：“蠕蠕远走，况又粮尽，不可久离，宜振旅还都。”<br><br>　　代王珪曰：“蠕蠕不时为患，正宜乘其大败破之，不然，后必再至。虽则粮尽，可杀马匹为食，亦足三日之粮乎？”兖曰：“足充矣！”代王珪曰：“若足，可杀马匹为食，率兵追之。”　　于是兖从之，与代王珪杀马匹为食，星夜连追六百里，至广漠赤地南林山下，赶着蠕蠕。蠕蠕见追兵至，勒马回来，与张兖交战，未及三合，蠕蠕之众，各自溃散。兖乘势驱兵掩击破之，杀得蠕蠕只余百余人，走还阴山去讫。代王珪始鸣金收军，领众还都。因问张兖曰：“卿曹知我前说三日粮乎？”兖曰：“未知！”代王珪曰：“蠕蠕奔走数日，畜产失饮，至水必留。<br><br>　　计其道程，二日足能追及，遂率轻骑奔追，出其不意，彼果惊散，故得破之。“时诸将咸曰：”大王圣策，非臣所及也。“张兖亦谓众曰：“主上天资杰迈，必能囊括六合。夫遭风云之会，不建腾跃之功，非人豪也。汝等诸君，各效忠尽力，早立大勋也。”诸将曰：“无不效命。”因此代王得取诸部马邑之地，于是诸部士民复归代王焉。<br><br>　　却说西燕左将军韩延与前将军段随计议曰：“今燕王慕容冲骄侈日甚，臣民不安，如何而可？吾与君百战疆场，侥幸得其京畿。彼今为帝，不顾我功臣，而自为宴乐也，吾欲杀之立君，君肯受其位否？”随曰：“以臣杀君，大不义也，吾不欲之。”韩延曰：“君不从，久必有灭族之患。”随曰：“吾无罪过，屡有大功，何至于此？”延曰：“韩信功高天下死于未央，君何不知？”随被韩延一语之感，遂从之，因曰：“从卿之议。”<br><br>　　于是，次日早朝，韩延领兵五百人，拥入前殿。燕王冲正登宝座，被韩延执下杀之。就推前将军段随上座，谓曰：“慕容冲饮酒淫乐，不堪为主，吾故杀之。今前将军段随，有仁有德，可为燕王，汝等大臣，各宜山呼。”时群臣惊得面如土色，无言以对，忽班部中有将军慕容永高声叫曰：“韩延、段随二人，弒君大逆，公等随吾诛此不仁之贼！”殿上阶下众文武齐声应曰：“我等愿随将军同诛杀此弒君之贼也！”于是慕容永先行，众文武一拥而入后宫，各取兵器，杀出前殿。慕容永直奔韩延，韩延接旁军人手中蛇矛来迎，二人步战，战未五合，慕容永砍杀韩延。段随看韩延死了，自见其事不成，乃引五百甲土，杀出内门，引部下之兵，出城逃奔外国去讫。慕容永见段随走了，恐其为患，率鲜卑男女一万人，离长安而往据河东。<br><br>　　慕容冲之旧臣，推永为河东王，招集离散之兵，要复旧号，因是长安空虚，无人守之。　　却说后秦王姚苌闻慕容永以众往河东，长安空虚，乃领文武百官士民人等，离安定徙都长安，即皇帝大位，国号大秦。<br><br>　　立其子姚兴为皇太子，改元建初，改以长安为常安。礼聘先秦旧臣，同辅国政，因此权翼等亦被请到，姚苌拜为太常。姚苌性单率，群下有过，常面辱骂。时权翼谏曰：“陛下弘达自任，不修小节，有高祖之量，然轻慢之风，所宜除也。”后秦王苌曰：“此吾之性也，吾于虞舜之美，未有并长；汉祖之短，已收其一，不闻谠言，安知过也？”自是苌始改过焉。<br><br>　　却说西燕河东王慕容永，闻苻丕称帝于邺，乃问右将军胡仁曰：“吾闻苻丕称帝据邺，欲攻讨之，卿议可否？”仁曰：“苻丕兵不满万，将五百人，若讨之如探囊取物，手到便擒，何难之有？”永曰：“依卿所料，必可得也。”于是慕容永使胡仁为将，自为后队，引兵一万，杀奔邺来，直至城下下寨。<br><br>　　苻丕大惊。次日，自为将，引兵一万出城，与永交锋，二人战不五合，苻丕抵敌慕容永不住，而走至南，被燕将冯该以兵出迎斩之，其兵俱各溃走。慕容永收兵入城，见内空虚，不堪居止，乃领众进据长子城。胡仁劝其即位，永始据长子城为都，即皇帝大位，复号西燕。<br><br>　　八月，袍罕诸氏以河州刺史卫平衰老，议欲废之。会七夕卫平宴诸氏，啖青抽剑而前曰：“天下大乱，非贤主不可济！<br><br>　　卫公老矣，宜返初服。狄道长苻登，王室之族，智略雄明，请共立之。有不同者，即下异议！“青乃拔剑攘袂曰：”不从者，即斩之！“众皆从之。于是推登为雍、河二州牧，率众五万下陇东，攻南安，拔之，称为南安王。十月，秦南安王登，乃丕之族子，闻苻丕被害，代为发丧。其部下大将王城等，乃立坛于陇东，招集离散，谋集秦之旧臣军士，复以苻登即皇帝大位，国号大秦，改元太初元年。<br><br>　　初，凉州张天锡，秦攻之而败南奔也。秦长水校尉王穆匿其世子张大豫，与俱奔河西，至是魏安人焦松聚兵迎大豫，攻逼昌松，进拔姑臧。王穆曰：“吕光城完粮足，甲兵精锐，不如席卷岭西，砺兵积粟，然后东向，不及斯年，光可取也。”<br><br>　　大豫不从，乃自称凉州牧，使穆说谕严西诸郡，皆起兵应之，保据杨鸣而已。<br><br>　　三月，燕王垂欲延文昭段后于别室，而以蔺后配享太祖，议者皆以为当然。博士刘详、董谥曰：“尧母为帝喾妃，位第三，不以子贵陵姜嫄，文昭后宜立别庙。”垂怒逼之曰：“何如不可？”详、谥曰：“主上所欲为，无问于臣，臣按经奉礼，不敢有二。”垂不复问而卒行之。又以可足浑后倾覆社稷，追废之；尊烈祖昭仪段氏为景德皇后，配享太庙。