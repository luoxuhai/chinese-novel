

　　赵后飞燕，父冯万金，祖大力，工理乐器，事江都王协律舍人。万金不肯传家业，编习乐声，亡章曲任，为繁手哀声，自号凡靡之乐，闻者心动焉。江都王孙女姑苏主，嫁江都中尉赵曼。曼幸万金，食不同器不饱。万金得通赵主，主有娠。曼性暴妒，且早有私病，不近妇人。主恐，称疾居王宫；一产二女，归之万金。长曰宜主，次曰合德，然皆冒姓赵。宜主幼聪悟，家有彭祖分脉之书，善行气术；长而纤便轻细，举止翩然，人谓之飞燕。合德膏滑，出浴不濡；善音辞，轻缓可听。二人皆出世色。万金死，冯氏家败；飞燕妹弟，流转至长安。<br>
<br>
　　于时人称赵主子，或云曼之他子，与阳阿主家令赵临共里巷，托附临。屡为组文刺绣献临，临愧受之。居临家称临女。临尝有女事宫省，被病归死，飞燕或称死者。飞燕妹弟事阳阿主家，为舍直。常窃效歌舞，积思精切，听至终日，不得食。待直资服疏，苦财，且颛事膏沐澡粉，其费亡所爱，其直者指为愚人。<br>
<br>
　　飞燕通邻羽林射鸟者。<br>
<br>
　　飞燕贫，与合德共被。夜雪，期射鸟者于舍旁。飞燕露立，闭息顺气，体温舒，亡疹粟。射鸟者异之，以为神仙。飞燕缘主家大人得入宫，召幸。其姑妹樊女慝为丞光司亦巾者，故识飞燕与射鸟儿事，为之寒心。及幸，飞燕瞑目牢握，涕交颐下，战栗不迎帝。帝拥飞燕，三夕不能接，略无谴意。宫中素幸者，从容问帝，帝曰：“丰若有余，柔若无骨；迁延谦畏，若远若近，礼义人也。宁与女曹婢胁肩者比耶？”既幸，流丹浃藉。<br>
<br>
　　女慝私语飞燕曰：“射鸟者不近女邪？”飞燕曰：“吾内视三日，肉肌盈实矣。帝体洪壮，创我甚焉。”飞燕自此持幸后宫，号赵皇后。帝居鸳鸯殿便房，省帝簿。女慝上簿，女慝因进言飞燕有女弟合德，美容体，性醇粹可信，不与飞燕比。帝即令舍人吕延福，以百宝凤毛步辇迎合德。合德谢曰：“非贵人姊召，不敢行，愿斩首以报宫中。”延福还奏，女慝为帝取后五采组文手藉为符，以召合德。合德新沐，膏九曲沈水香。为卷发，号新髻，为薄眉，号远山黛；施小朱，号慵来妆。衣故短，绣裙小袖，李文袜。帝御云光殿帐，使樊女慝进合德。合德谢曰：“贵人姊虐妒，不难灭恩；受耻不爱死，非姊教，愿以身易耻，不望旋踵！”音词舒闲清切，左右嗟赏之啧啧。帝乃归合德。<br>
<br>
　　宣帝时披香博士淖方成，白发教授宫中，号淖夫人，在帝后唾曰：“此祸水也，灭火必矣。”帝用樊女慝计，为后别开远条馆，赐紫茸云气帐，文玉几，赤金九层博山缘合。女慝讽后曰：“上久亡子，宫中不思千万岁计邪？何不时进上，求有子？”后德女慝计，是夜进合德。帝大悦，以辅属体，无所不靡，谓为温柔乡。谓女慝曰：“吾老是乡矣，不能效武皇帝求白云乡也。”女慝呼万岁，贺曰：“陛下真得仙者。”上立赐女慝鲛文万金锦二十四匹。合德尤幸，号为赵婕妤。婕妤事后，常为儿拜。后与婕妤坐，后误唾婕妤袖，婕妤曰：“姊唾染人绀袖，正似石上华。<br>
<br>
　　假令尚方为之，未必能若此衣之华。”以为石华广袖。<br>
<br>
　　后在远条馆，多通侍郎宫奴多子者。婕妤倾心翊护，常谓帝曰：“姊性刚，或为人构陷，则赵氏无种矣。”每泣下？恻。<br>
<br>
　　以故白后奸状者，帝辄杀之。侍郎宫奴，鲜绔蕴香，姿纵栖息远条馆，无敢言者。后终无子。后浴五蕴七香汤，踞通香沉水坐，潦降神百蕴香。婕妤浴豆蔻汤，傅露华百英粉。帝尝私语樊女慝曰：“后虽有异香，不若婕妤体自香也。”江都易王故姬李阳华，其姑为冯大力妻，阳华老归冯氏，后姊弟母事阳华。<br>
<br>
　　阳华善赍饰，常教后九回沉水香泽，雄麝脐内息肌丸。婕妤亦内息肌丸，常试若为妇者，月事益保他日，后言于承光司剂者上官妩，妩膺曰：“若如是，安能有子乎？”教后煮羊花涤之，终不能验。真腊夷献万年蛤、不夜光珠，彩皆若月照，人亡妍丑，皆美艳。帝以蛤赐后，以珠赐婕妤。后以蛤妆五成金霞帐，帐中常若满月。久之，帝谓婕妤曰：“吾昼视后，不若夜视之美，每旦令人忽忽如失。”<br>
<br>
　　婕妤闻之，即以珠号为枕前不夜珠，为后寿，终不为后道帝言。始加大号，婕妤奏书于后曰：“天地交畅，贵人姊及此令吉，光登正位。为先人休，不勘喜豫。谨奏上二十六物以贺：金屑组文茵一铺，沉水香莲心碗一面，五色同心大结一盘，鸳鸯万金锦一匹，琉璃屏风一张，枕前不夜珠一枚，含香绿毛狸藉一铺，通香虎皮檀象一座，龙香握鱼二首，独摇宝莲一铺，七出菱花镜一奁，精金彄环四指，若亡绛绡单衣一袭，香文罗手藉三幅，七面光雄肪发泽一盎，紫金被褥香炉三枚，文犀辟毒箸二双，碧玉膏奁一合。”使侍儿郭语琼拜上。后报以云锦五色帐，沉水香玉壶。婕妤泣怨帝曰：“非姊赐我，死不知此器。”<br>
<br>
　　帝谢之，诏益州留三年输，为婕妤作七成锦帐，以沉水香饰。婕妤接帝于太液池，作千人舟，号合宫之舟。池中起为瀛洲榭，高四十尺。帝御流波文鄃无缝衫，后衣南越所贡云英紫裙，碧琼轻绡。广榭上，后歌舞“归风送远”之曲，帝以文犀簪击玉瓯，令后所爱侍郎冯无方吹笙，以倚后歌。中流歌酣，风大起；后顺风扬音，无方长啸细袅，与相属。后裙髀，曰：“顾我顾我！”后扬袖，曰：“仙乎仙乎！去故而就新，宁忘怀乎？”帝曰：“无方为我持后”。无方舍吹持后履。久之，风霁。后泣曰：“帝恩我，使我仙去不得。”怅然曼啸，泣数行下。帝益愧爱后，赐无方千万，入后房闼。他日宫姝幸者，或襞裙为丝，号曰留仙裙。婕妤益贵幸，号昭仪。求近远条馆。帝作少嫔馆，为露华殿，含风殿，传昌殿，求安殿，皆为前殿后殿。又为温室，凝缸室，浴兰室。曲房连槛，饰黄金白玉，以璧为表里；千变万状，连远条馆，号通仙门。后贵宠，益思放荡：使人博求术士，求匪安却老之方。<br>
<br>
　　时西南北波夷致贡，其使者举菇一饮，昼夜不卧偃。典属国上其状，屡有光怪。后闻之，问：“如何术？”夷人曰：“吾术天地平，生死齐；出入有无，变化万象，而卒不化。”<br>
<br>
　　后令樊女慝，弟子不周遗千金。夷人曰：“学吾术者，要不氵㸒与谩言。”后遂不报。他日樊女慝侍后浴，语甚欢。后为樊女慝道夷言，女慝抵掌笑曰：“忆在江都时，阳华李姑，畜斗鸭水池上。苦獭啮鸭，时下朱里芮姥者，求捕獭狸献。姥谓姑曰：‘是狸不他食，当饭以鸭。’姑怒，绞其狸。今夷术真似此也。”<br>
<br>
　　后大笑曰：“臭夷何足汗吾绞乎？”后所通宫奴燕赤凤者，雄捷能超观阁，兼通昭仪。赤风始出少嫔馆，后适来幸。时十月五日，宫中故事，上灵安庙；是日吹埙击鼓，连臂踏地，歌赤凤来曲。后谓昭仪曰：“赤凤为谁来？”昭仪曰：“赤凤自为姊来，宁为他人乎？”后怒，以杯抵昭仪裙曰：“鼠子能啮人乎！”昭仪曰：“穿其衣，见其私，足矣。安在啮人乎？”昭仪素卑事后，不虞见答之暴，熟视不复言。樊女慝脱簪，叩头出血，扶昭仪为拜后；昭仪拜，乃泣曰：“姊宁忘共被夜长，苦寒不成寐，使合德雍姊背邪？今日垂得贵，皆胜人，且无外搏。<br>
我姊弟其忍内相搏乎？”后亦泣，持昭仪手，抽紫玉九刍鸟钗为昭仪簪髻，乃罢。帝微闻其事，畏后不敢问，以问昭仪。昭仪曰：“后妒我尔！以汉家火德，故以帝为赤龙凤。”帝信之，大悦。<br>
<br>
　　帝尝早猎，触雪得疾。阴缓弱不能壮发，每持昭仪足，不胜至欲，辄暴起。昭仪常转侧，帝不能长持其足。樊女慝谓昭仪曰：“上饵方士大丹，求盛大不能得，得贵人足一持，畅动。此天与贵妃大福，宁转侧俾帝就邪。”昭仪曰：“幸转侧不就，尚能留帝欲，亦如姊教帝持，则厌去矣，安能复动乎？”后骄逸，体微病辄不自饮食，须帝持匕箸，药有苦口者，非帝为含吐不下咽。昭仪夜入浴兰室，肤体光发占灯烛，帝从帏中窃望之；侍儿以白昭仪，昭仪揽巾使撤烛。他日帝约赐侍儿黄金，使无得言。私婢不豫约，中出帏值帝，即入白昭仪，昭仪遽隐避。自是帝从兰室帏中窥昭仪，多袖金，逢侍儿私婢，辄牵止赐之。侍儿贪帝金，一出一入不绝，帝使夜从帑益至百余金。<br>
<br>
　　帝病缓弱，大医万方不能救。求奇药，尝得慎恤胶，遗昭仪。<br>
<br>
　　昭仪辄进帝，一丸一幸。一夕，昭仪醉，进七丸；帝昏夜拥昭仪，居九成帐，笑吃吃不绝。抵明，帝起御衣，yin精流输不禁，有顷，绝倒。裛衣视帝，余精出涌，沾污被内。须臾，帝崩。<br>
<br>
　　宫人以白太后，太后使理昭仪。<br>
<br>
　　昭仪曰：“吾持人主如婴儿，宠倾天下。安能敛手掖庭令，争帷帐之事乎？”乃拊膺呼曰：“帝何往乎？”遂呕血而死。<br>
<br>				
			
			
				
				