唐月君看到青州乱山之内有个大谷，形如葫芦，四周围皆层峦削壁，只一径可入，口外双峰对峙，其势倒压，若欲倾卸者，人都叫做卸石寨，内藏九仙台、水帘洞诸胜，宽圆约数十里，心甚爱之。鲍师曰：“此地可以立基。但今者名声太震，运会尚早。且遨游于三山五岳，猝然回来，做一呜惊人的事业，何如？”月君曰：“旨哉是言。”遂同了鲍姥，半云半雾，乘着月色，自青齐而先下淮阴。<br><br>漂母闻知，与露筋娘娘前来请见。月君谓漂母曰：“一饭之恩，人所易为，但恨无识英雄之俊眼，与施乞丐等耳。”又指露筋而谓鲍师曰：“当日我在瑶台，照见之子，剥肤之惨，恬然禁受，古今止有其一。”露筋姝答曰：“那时心如寒铁，竟不知肌肤之糜烂也。”鲍母请：“赠之以诗，慰彼侠母贞姬，何如？”月君欣然题曰：<br><br>　　人间有罗帐，谁敢覆贞娘。<br>　　一夜躯完玉，千秋蚊亦香。右赠露筋妹<br><br>　　赤帝山河没，王孙恩怨消。<br>　　只留漂母在，终古奠兰椒。<br><br>右赠漂母二女灵再拜接受，各请到祠内暂息。随抵广陵，鲍姑指曰：“此隋帝琼花观也，宜有诗以志之。”<br><br>月君口占云：<br><br>　　红粉三千翠袖回，竹西歌吹旧亭台。<br>　　君王去后琼花死，廿四桥边月自来。<br><br>月君又见一座梵剎，规模宏敞，与他寺异，因问鲍师。对曰：“古隋宫也，今为禅智寺。地占蜀冈，所以愈见崇高。”即按落云头，竟到法堂。一盏香灯，光荧荧如在碧琉璃界。乃题一律于素壁上云：<br><br>　　香剎苍凉灯未昏，蜀冈应有杜鹃魂。<br>　　梵声消尽笙歌怨，月色留将粉黛痕。<br>　　花鸟至今思帝宅，江山终古识空门。<br>　　可怜箫后偷生去，谁向雷塘奠一尊？题毕，随向金山、焦山游览一番。在宝塔上题七言绝句云：<br><br>　　月华西逝浪归东，夜半云消秋汉空。<br>　　一片玻璃无底镜，两峰削翠在其中。<br><br>又遍历江畔诸山，始至金陵。鲍师曰：“虎踞龙蟠，王气微矣。”月君曰：“江气厚而山气薄，所以六朝柔弱，非大一统所都也。”<br><br>行次吴门，有上方山太妈与华光二女神来谒。鲍师曰：“汝等已皈南海，何尚血食人间？且纵尔子贪财好色，淫人妇女，颇为不端。”二神局踖前对曰：“我子五人，各率神兵，助高皇帝破楚，厥功莫大。故敕谕曰：『江以东子女玉帛，唯君有之。』非敢逞其私欲也。”鲍师曰：“岂无狄梁公者其人哉！”挥之使退。遂游姑胥之西山，见响屧廊空，彩香径没。月君笑道：“从来帝王之力，不能庇一爱妃，岂独夫差。”遂返震泽，题诗于缥缈峰：<br><br>　　苍苍七十二芙蓉，开向空波上下同，<br>　　谁见仙姝吹铁笛，危峰影里月明中。<br><br>月君爱七十二峰之胜，曰：“此天子之大瀛台也。”淹留数日，方适浙东。<br><br>入临安，过紫阳洞天，笑曰：“此岂仙客所居耶？”渡江到会稽，看禹穴，登梅梁殿，谓鲍师曰：“禹王明德，俎豆若此夫！”至山阴，玩兰亭、曲水诸胜，曰：“悠哉，此右军之遗迹。”然后之台州，登赤城、玉霄、天姥诸峰。又度石梁，俯瞰洞中，水声泷泷，如雷霆激裂。飞身直下，见一老僧，入定在石牀上，傍一小衲诵《法华经》，人至其前，不睹不闻。遂与鲍师携手而出，口占一绝，以指甲划于洞口壁上。字迹深入寸许，至今宛如新也。诗云：<br><br>　　石如半月跨天台，千仞危溪剑戟开。<br>　　无数雷声喧袜底，一双人影过桥来。<br><br>在天台山诸洞天游遍，寻不见桃花古洞。月君笑曰：“倘若刘郎再来，则如之何？”言未毕，忽一垂鬟小姝，趋而至前曰：“二仙师有请。”乃沿着涧水而行。行到尽处，则水从洞口喷出。小鬟摘一桃叶，投之于水曰：“请二师登舟。”鲍师与月君曰：“好相戏！”遂跃入叶之中央。小鬟站在叶尖，呼阵香风，逆流吹上。进得洞内，二女早出花间，含笑相迎矣。引过小轿，遥见亭台幽邃，别有天地。小鬟进松露饮与胡麻饭，留再宿始别。二女吟曰：　　浩劫人无到，桃花岂有因。<br>　　天边云共雨，不染洞中春。<br><br>月君信口次韵曰：<br><br>　　漫说桃花片，曾无仙子因。<br>　　瑶台偏有客，来看洞中春。<br><br>二女抚掌大笑，导月君与鲍姑至一峭壁，高有万仞，仰见天光，若在井中。二女曰：“从此出去甚便。”遂各分手。飞身而出，却在曹娥江畔，已有旌节来迎。鲍师视之，一女神冠履服饰，有似后妃，乃孝女曹娥也。见了二仙师，即下拜曰：“奉上帝敕封贞孝少君，督察水府及人间功过。闻太阴君驾临，特斋心敬迓。欲求圣制碑文一章，光耀幽显。”月君曰：“蔡邕所题在前，恐难续貂，如何？”曹娥固请，月君乃作数韵付之。文曰：<br><br>　　志贯金石，何况潮水；德动天地，何况人鬼！<br>　　孝女曹娥，伤如之何！海枯岳碎，寸心不磨。<br>　　帝封少君，彰善瘅恶。造化威权，畀尔赏罚。<br>　　云旗翕翕，绛节央央。惟诚斯格，降福攸康。<br><br>曹娥再拜，送至钱塘方别。<br><br>月君迤逦来到桐庐，登严子陵钓台，曰：“千古一高人也。”<br><br>题二句于壁间：<br><br><br>掉头岂为耽江海，加足何心傲帝王。遂抵金华。上括苍，看石门瀑布，曰：“青田先生之精灵，其在斯乎？”至于雁荡，谓鲍师曰：“自山左至此，此山奇奥秀拔，有七十七峰，森然干霄，而皆隐于岩谷之中，外观若无所见。谢灵运守于兹土，癖好山水，犹且失之，能不为山灵称憾！”又见一峰曰玉甑，顶平而圆，色润而洁，极为可爱，因摩其顶而题五律一章云：<br><br>　　拂衣来雁荡，霞彩碧空流。<br>　　我有孤怀月，高悬万古秋。<br>　　悬崖手再撒，削壁迹双留。<br>　　歌断思仙曲，因风到十洲。<br><br>又历大小龙湫，见飞流而下有三千余尺，曰：“如此奇景，惜在海涯，犹之乎国士生于僻隅耳！”遂渡海至闽之武夷山。山有一带削壁，横亘者几十寻，峻险插天，猿犭穴莫能攀也。月君折竹枝为笔，腾身半空，挥四句于壁上。每字围方尺余，若龙跳天门，过此者称为仙笔。诗云：　　削石千寻翠万重，洞门深锁几芙蓉。<br>　　山灵自是仙家物，不许凡人住一峰。<br><br>题毕，请鲍师亦留一首。鲍姑曰：“仙子之诗，佳者许飞琼与樊夫人，今得月君而成鼎立。我于斯道未精，岂可贻笑。”<br><br>月君曰：“岂有为师者在弟子面前谦逊的理？”鲍姑乃书一绝云：<br><br>　　武彝仙翁何处去？峭壁万丈插空天。<br>　　我来策杖明月下，微闻鹤唳出松烟。<br><br>月君道：“一气浑成，天然标格，仙家之老杜也。”乃遍寻玉华、仙掌、天柱、七台诸名胜。俯见九龙滩水，曰：“人秉山川之气以生，此地当出龙阳君。”鲍师笑曰：“自古有之，于今为盛。”遵海一望，曰：“累累然若黍米者，其海岛诸国与？”鲍姑曰：“海包乎地，中国亦海中一大岛也。邹衍谓九州岛之外复有九州岛，裨海之外又有大海。是应指大岛外之海谓之裨海，海中之小岛，谓之九州岛耳。若至氵项洞无涯之极处，则已无底，又岂有岛乎？”月君曰：“邹衍之说，胜于管窥者多矣！”遂御风而飞至厓山。鲍师曰：“宋祚绝于此处，海外僻远，从无凭吊者，宜有诗以悼之。”月君题曰：<br><br>　　厓山犹讲学，中国已无家。<br>　　子母为鱼鳖，君臣葬海沙。<br>　　事由诛岳始，源岂灭辽差。<br>　　辛苦文丞相，戎衣五载赊。<br><br>又自琼、雷而达岭南，览祝融之墟，循尉佗之迹，周流五岭，乃憩罗福幽香杳渺，正梅花欲绽之候。鲍师指一株老梅谓月君曰：“梅花百万株，皆从此株创始，乃神物也。”月君视之，其形若老龙涌地而出，其根如千百蛟螭，互相纠错；其枝干多拳曲倒垂，有若攫拿之状；皮肤斑剥，纹如黝漆，半为苔藓所蚀；其柯本脱皮有三尺许，润洁异常。谓鲍姥曰：“此待我来题诗也。”乃以衣带蘸朱砂，挥一绝云：<br><br>　　露雕红蕊堪为佩，风剪青霞好作裳。<br>　　何事千年冰雪操，顿教一夕嫁仙郎。<br><br>当晚与鲍姥同坐树下，月君曰：“古来高人逸士，或游五岳，或泛五湖，啸月吟风，亦仙流也，何必求海上三山哉？”只见一绝色女子，带着个青鬟，微步而来，向月君与鲍姥敛袂再拜曰：“妾意太阴娘娘到此，必为我表扬清操，何斯反加瑕玷耶？”月君问：“子非与师雄相会者与？”曰：“然也。妾乃梅花孕结之精英，妾在则花荣，妾去则花萎，与梅花为一体，非山妖木怪凭附于物者比也。偶尔步月，邂逅赵郎，同酌花露，令翠羽歌以侑觞，因此子有仙骨之故：在妾有形无质，岂有男女交合之事耶？可奈世人形之篇咏，不惟玷妾，实玷梅花，掬西江之水而不能洗者。千百年于兹矣”月君又问：“子言为梅花之精英，何以吴中玄墓，梅亦甚繁，而独无精也？”对曰：“玄墓之花，丧其天者也。大抵人以结子之利，故到处种植，略至结子稀疏，或截去老枝而补接之，甚则并掘其根，另培新者，焉得有英？非若此间千百年无人彩折，自然而全其天者也”鲍师曰：“此至理也。月君可另作一首，为梅花生色，为之子完名，毋使人致疑于冰雪也。”月君一想，于下两句改数字云：炼出千年冰雪操，不妨月夜会仙郎。<br><br>梅花女子大喜，再拜谢曰：“山中花酿，不堪小酌，倘蒙垂鉴，当令携来。”言未毕，又一青鬟，携酒一尊，朱盒一枚，冉冉而至。盒中果四品，荔枝、圆榛、松子，皆新鲜者。鲍师曰：“非其时，何以有此？”曰：“妾于鲜时摘来，剖新篁而贮之节中，可历年不坏。”月君尝其酒，香而清冽，问：“何所酿？”<br><br>曰：“梅花之蕊和松子酿成。”又问：“二青鬟何处得来？”曰：“此千年翠羽，亦得花之精气者。”<br><br>笑谈之顷，不觉斜月东升，花影满衣。坐至将旦，方别了梅花女，宛延而下贑关。见章、贡二水交流，曰：“此邦女风无节烈。”过滕王阁，曰：“何俗也。”不登而去。之匡庐，观五老、双剑诸峰，云屏、玉帘诸瀑布，曰：“山虽佳，不免有和尚气。”俄闻笑声渐近，则大姑、小姑姊妹来迎，邀登小孤山之八卦亭。天光若翠，月华如霰，万里江涛，横绝南北。大姑吹玉笛，小姑歌以和之，其声清激。潜蛟跃乎波间，老鹤翔于松杪。歌竟，大姑亦止笛而言曰：“妾家姊妹二山，曰大孤、小孤，适与彭郎山鼎峙西江。蠢夫谓妾嫁于彭郎，编造俚曲唱于泽畔，良为可恼。请太阴君一诗，唤醒世人。”月君不辞，援笔题示曰：<br><br>　　大姑神女小姑仙，漫说彭郎旧有缘。<br>　　昨夜月中吹玉笛，一声裂碎石彭巅。<br><br>忽听得对顾山头，声如霹雳，裂为两半，渔舟客舸皆惊起，从此俚歌遂绝。二神女大喜，送至黄梅而别。<br><br>鲍师与月君沿着江山，至于武昌，登黄鹤楼，度汉口，上晴川阁。曰：“江山大观也，宜仙翁驭鹤至此乎？”去而循汉臯，见两美人浴于清川，衣履挂于最高松枝。月君令鹤衔去。<br><br>二女羞恚，不能出水，乃相谓曰：“凡夫岂能及此，殆有神人相戏与？”月君应声曰：“岂曰无之？”二女曰：“妾等裸体，宁能接驾？伏惟太阴君原宥。”月君曰：“倘是郑交甫，则如之何？”二女曰：“若彼狂童，佩且不能得，况衣履耶？”月君令鹤衔还，二女忽不见。鲍姑曰：“想着了恼，避人水中矣。”<br><br>月君大笑。抵湘江，遥见神女数十，金支翠旗，引导而来，则湘中二君娥皇、女英也。二神女亦在其中，前趋稽首曰：“妾等因湘皇以谢罪。”月君曰：“幸二神无介怀。”湘君邀至水府，觉冷光逼人，清素幽洁，与广寒无异。开云母之屏，设玳瑁之宴。<br><br>月君问：“世传湘灵鼓瑟，何也？”湘夫人曰：“有侍女瑟瑟，颇善此技，偶向波间调轸，为钱起梦中闻之耳。”遂命瑟瑟至前，试鼓一曲。月君曰：“清以婉，淡而逸，其素女之流亚乎！”<br><br>作词一阕以赠之：风肃肃，雨霏霏，瑟瑟调来今古希尘外仙姝神欲动，水中帝女色俱飞。湘君曰：“予闻太阴君少时，曾咏湘竹，亦是此调。”月君大惊。鲍师曰：“幽明一理，天人一致。吟于蒲台，已闻于湘水矣。”湘君曰：“帝南巡而崩，已百有十岁，予少一岁，子妹少二岁，追至湘川，自沈于此，乃诗家往往加以艳词绮语，助其笔墨风流，冥司不肯少贷。予姊妹以肇端于屈平之寄托，所以概置勿论。”月君曰：“风雅狂生，不可一世，我辈犹不加宥而谁宥之？若责之以义，彼亦将神仙为忌才也。”众神女皆大笑。随辞出水府，湘君等欲送，鲍师固止之。<br><br>乃至洞庭湖，见君山如一翠髻，浮于水面，微风不动，皎月初升，恍若水精世界。月君吟诗曰：<br><br>　　蛟龙何处且潜灵，应是沈冥醉未醒。<br>　　清镜一规九万顷，中央涌出佛头青。<br><br>吟甫毕，狂风卷地，骇浪拍天。月君与鲍师隐于云端，遥见一妙年龙女，自变量个垂鬟，踏浪而来，大叫：“恩师何在？”<br><br>鲍姑视之，乃当日以仙艾授于王炜，得入龙宫，医好其女，龙君遂以妻之。是在粤南之事，今却在洞庭湖中，未知其由。随应曰：“龙女犹能念及我哉？”龙女曰：“何意数百年不得见恩师之面！”固邀入水府。鲍姑曰：“不如君山顶之佳也。”于是同蹑山顶。顷刻设席，珍羞充仞，，鲍师问：“何以移居于此？<br><br>曰：“分藩于洞庭湖，洞庭君即王郎也。”鲍师：“安在？”曰：“为射阳君请去看甓社湖蚌珠。”月君问：“看之何意？”龙女曰：“此珠飞潜灵异，各水府所未有者。”移时宴毕，献月君伽楠天然如意一枝，献鲍母旃檀天然如意一枝，曰：“物虽细微，出自天工，非人力也。”早见朱旗丹旆，紫盖黄钺，蔽天而来，巡湖神报洞庭君驾回矣。鲍姥与月君即起告别，龙女挽留不住，跪送于道左。<br><br>爰造衡山。南岳夫人迎至朱阙，延入离光殿，小宴款待。<br><br>月君曰：“略去繁文，方是神仙之道。”夫人曰：“荆南蛮浴，大概不能知礼，妾等亦难出乎其类。”因问月君：“奉敕斩除劫数，何事闲游？”鲍师曰：“所谓偷得浮生半日闲耳。”各拊掌而笑。又互相议论神道、仙道之分，鲍师曰：“仙属纯阳，神则纯阴，然乃世间城隍土地之神也。若五岳之神，或亦阴阳各半耶？”夫人曰：“然。龙亦纯阳，而位居乎阴，故水府之神亦阴阳相半耳。”月君离席，伫立露台，见回雁一峰，正当殿背，笑谓夫人曰：“言别于此峰可乎？”遂齐飞至峰顶。熊湘蛮JY溪峒之胜，尽在掌中，月君曰：“观止矣。”<br><br>别过夫人，竟适粤西。觉山川毒气，弥弥漫漫，若火蒸者然。月君曰：“冰中有蚕，雪中有蛆，毒气中乃能生人耶？”<br><br>鲍师曰：“蚕生于冰，蛆生于雪，皆为贵物。若人生于毒气中，则贱一等。”即欲去之。顾见一石峰，明洁如玉，宛如女子之形，眉弯两道，髻绾一窝，素手半垂，玉指微露，虽画工亦所不及。视其发际，有朱砂篆三字，曰“石丫头。”月君笑曰：“既系丫头，曷不嫁人？”石应声曰：“烦二仙为我通媒也。”<br><br>月君大惊曰：“石言于晋，师旷谓石不能言，盖有凭耳。此殆有凭附者与？”鲍师曰：“否，乃其自言也。我游粤南时，已久知之。”石朗言曰：“既已久知，请赠一诗，不杜驾临。”鲍师请月君赠之。月君曰：“我于此有未明，无处落想。请师太太赠以片言，为彼光宠。”鲍师即题石背云：<br><br>　　枉教人唤石丫头，何不芳年便嫁休？<br>　　只为良媒无处觅，甘心独立万千秋。<br><br>那石朗声谢曰：近有官宦竟要将我移去，得此诗，可以止其邪念矣。并请落了款，留个圣迹。鲍姑就添注“西池仙子鲍某题”。月君再视其容，若含笑者然。<br><br>遂取路都匀而造云南，曰：“黔为滇之喉吭，尚少一镇以抚之。”迨六诏洞山，约略历遍，省君谓鲍姑曰：“滇之山，其脉散漫而无灵穴，气则疏浊而不蔚秀，非产人材处也。”鲍师曰：“万国水皆顺流，唯滇之水则倒行，斯亦奇事，足征此邦之易叛。”月君曰：“我正恶此。”因吟一绝云：<br><br>　　此水何为独倒行？朝宗无路更无情。<br>　　藩王要窃皇王命，人意能违天道行。<br><br>鲍师大笑曰：“此诗可移赠燕王。”<br><br>即渡泸水，至于蜀中，登峨嵋之巅。时方暮春，霰珠扑面，劲于铁粒，刚风剪衣，利若锋刃。月君曰：“凡人奈何？”鲍师曰：“凡人岂能当此？或三伏时备重裘而登，然亦不能过宿也。”月君曰：“我视峨嵋之高，约一百二十余里，更有高于此山者乎？”鲍姑曰：“无之。惟昆仑与姑射又高，乃仙山也。”月君曰：“山之至高者曰岳，何以峨嵋不称为岳耶？”鲍姑曰：“岳者，五方五帝所居，历代天子多有祀典。若峨嵋，不但天子不能祀，即神亦不能居也。譬如高才博学之士，人不能测其涯岸，难以相亲，皆掉臂去之耳。”月君大笑。其山巅之正南，有石如镜面，大可亩许，其前有大壑，壑之外有石壁，壁上凿有“峨嵋洞天”四大字，横径皆丈余，旁注曰“坡仙笔”。鲍姑曰：“当日东坡书此，原有径路可至壁前。迨后百年，有应龙出于石中，裂成为壑，今内遗有龙种。世人妄谓东坡腾空而书，岂鎸石匠工亦能腾空者耶？”月君曰：“有道者与世人言，犹之乎向蠛蠓而说鲲鹏，对蜉蝣而谈蛟龙也。”俯视壑内，有小龙，锦鳞朱鬣，长止数寸，形如四足蛇，而具五爪，游泳跳跃，其首宛然龙也。又至一峻坂，斜侧不能步。二仙各离坂尺许，踏空而行。行经三折，见一石洞，洞中坐一老僧，赤身跣足，遍体皆缠藤萝。忽闻树震山鸣，腥风卷至，则两只猛虎径扑二仙。月君以手指之，虎遂伏而不动。问鲍姥曰：“此何僧也？”鲍姥曰：“我亦不能知。大约已证正果，恐凡人伤其肌骨，故留虎以守之耳。此岂可无诗耶？”月君乃题于洞壁曰：<br><br>　　何日空岩下，跏趺入定真。<br>　　藤萝缠瘦骨，虎豹护枯身。<br>　　应入无生路，常为不灭人。<br>　　茫茫尧甲子，天地几回春？随离了峨嵋，来向成都，览永安宫之遗址与浣花草堂之故迹，渡濯锦江，登剑阁。回望蜀中，真一万里石穴，关口仅容方轨，设在千寻峭壁之间，一夫守之，万夫莫能上也。月君因口占五律一首云：　　剑阁千夫御，阴平一旅过。<br>　　可怜汉统系，才得蜀山河。<br>　　邈妇心难泯，谌孙泪不磨。<br>　　从来佞臣舌，覆国胜矛戈。<br><br>出了剑关，由栈道至秦中。先循边塞而行，月君请至西极一登昆仑，鲍姥曰：“此上真休浣处也。”又请游姑射，鲍姥曰：“神人藐姑乃男子身，既无正事，何得远谒！诗家误于『姑』字，多用到美人身上去，真梦中语耳！”月君曰：“微师言，我亦道是神女。”又请教：“无缺于西北，则昆仑之外果五天乎？”<br><br>鲍师日：“地陷于东南，指海而言也；天缺于西北，谓日月光所弗及，非无天也。故《山海经》言『有烛龙衔珠以照幽谷』。”<br><br>月君曰：“有人乎？”曰：“但有奇形异状之禽兽。若并禽兽无之，则烛龙亦可不照。”月君曰：“师乃仙子中之张华也。”<br><br>遂游二华。月君指玉女峰曰：“此石称玉女乎？”因题云：<br><br>　　谁与锡嘉名？得向云霄立！<br>　　偶有玉女过，笑云不我识。<br><br>鲍姥曰：“此峰擅名已久，何以贬之？”曰：“为其不及石丫头也。丫头肌理缜密，玉女则粗而有筋；丫头眉目如画，玉女不过略似人形；丫头娉婷有致，玉女身材太觉笨重；玉女叩之默然，丫头则应答如响。如此玉女，何异于享大名而寡于学问者乎？世人之分美恶以耳，我则以目，焉不贬诸？”<br><br>离了二华，道终南，相近干陵。鲍师曰：“则天在其中，最能缠人，宜亟行也。”已逾百里，忽见月光惨淡，雾气飞扬，隐隐有美女十人前导，喝曰：“大周武皇帝驾到，速来迎接！”<br><br>月君视之，一垂老妇人，并无冠帔，头挽盘龙肉髻，身披团凤单衫，紫练花裙，旧绫绣袜，伫立浓雾之内。传谕曰：“嫦娥为月殿之主，鲍姑乃瑶池之客，与朕并无统属，可请至行宫，以宾礼相见。”即回身先去。十个美人簇拥着鲍师、月君而行，至一古庙。庙内齐齐整整塑着那十个美人的形容。月君心以为怪。那时武后降阶迎人，先向月君贺喜，又向鲍姑叙旧。月君曰：“师与后是故交乎？”鲍师曰：“后本大罗天女，所以识面。”<br><br>武后曰：“朕福运未艾，奈上帝苛刻，不令转世再登皇极，又不许仍归天女之班，以致沉沦于此。又自巢贼发掘寝宫，冠履珠玉皆被窃去，几致不可见客。望太阴主救援则个！”月君曰：“事由上帝，未敢与闻。”武后曰：“不然。朕是个女英雄，尔亦是女英雄，英雄惜英雄，汤火有所不顾，何其懦也！”鲍师道：“且请教援手之法。”武后曰：“朕今为上帝所弃，意欲归于魔道，出世横行一番，以畅前生未了之志。但要太阴主与掌教者一言耳。”月君曰：“余与剎魔从未谋面，小仙避魔如仇，岂能为后作缘？”说毕，即欲起身。武后勃然变色，谓鲍姑曰：“朕沦落千年，今日寻得一个对手！请问嫦娥，奉命杀伐中原，因何夤夜到此，倩朕去暗中行事？我今首与上帝，尔等皆系明证！”十美人嚷曰：“我等皆所目击！”月君忍不住，把袖中手巾一幅，向着十女抛去，尽裹在内，藏于袖中，拉鲍姥道：“我们去休！”<br><br>武后大怒，向空指手划脚，只见铙饭大小的冰雹，无数打将下来，月君又取手帕一方，抛向空中，却像似片大石板，冰雹乒乒乓乓都打在石板上，一块也不得下来，武后就脱下裙子，也要来裹月君。鲍姑一手接住道：“请各收了神通，我有道理。”<br><br>武后巴不能个解纷，就道：“愿闻仙师尊命。”鲍姥道：“且俟太阴相会剎魔时，我劝他一说，何如？”武后道：“如果未会，太阴主身边玉玺，印与一颗，就是用情了。”鲍姥劝月君道：“今日之会，良非偶尔。天后得印而有遭逢，何莫非太阴主提携之力？人天路上，岂无再会之日乎？”月君道：“可笑他不好好相商，要同我去见上帝，这不是个女光棍图赖人么？难道我怕他不成！”武后见有允意，敛手再拜曰：“适间唐突，幸勿介怀。”月君也是好胜的，见他屈膝来求，就一手扶住道：“我何惜印文哉！”但看不得你把这个死皇帝吓人耳。”武后笑嘻嘻的，取出一幅旧素绫来递与鲍师。鲍师在月君臂上解下玉玺，武后即将绫儿覆在印文上，手按一按，已是清清楚楚的“玉虚敕掌杀伐九天雷霆法主太阴元君”十六个字。武后随收入袖中。又恳月君放还美人。月君道：“这十个是何妖妇？说得明白，才放还你。”武后直说道：“这是杜拾遗庙，后来坍塌了，人误为杜十姨，就塑下十个美人。便有十个姓杜的女人，占住此庙。为首的杜撰夫人，次是杜韦娘，在此作祸作福，图些血食，恐怕弄出事来，投托在朕之驾下。前有两个书生，知道原委，要说与地方毁他，被朕一阵冰雹打个半死，狼狈逃去。所以此祠为朕行宫也。”月君大笑道：“原来是一班鬼祟，怎么也说到上帝前作证呢？”随将袖子一洒，都踉踉跄跄的掼倒在地。二师已起向云端，武后与美人等拜送不迭。<br><br>迤逦前行，已次妒妇津。鲍姥说：“这个妒妇，也是古今有一无二的。”忽有小舟唱歌而来，歌曰：　　妾心最爱美人妆，妒妇津头一棹行。<br>　　若使有缘来渡此，风恬浪静水生香。<br><br>月君道：“这个妇人能与妒妇相抗，是个奇的了。我们渡他的船罢。”早见他拢向岸边。才上得去，那妇用篙一点，放到中流。陡然狂风大作，吹得那船如磨盘样旋转，底儿翻起向天，两位金仙颠倒落水。就有无数捉生替死的鬼，抢近身来。<br><br>月君显出神通，仰口向上一吹，水皆飞起，簇着两师直上云端。见妒妇将次归到祠内，口里还说道：“且教这个嫦娥，从天河返到广寒去罢！”月君大喝道：“泼妒妇，我要看看你的妒心！”<br><br>妒妇回头见二仙无恙，即取身边军器来迎，却是他当初烧火的铁叉炼成气候的。月君吐出剑气，先要斩断他的铁叉。击格一声，动也不动；那青气就缠住在叉上，竟有千钧之重，举又举不起，舞又舞不得，急得妒妇丢了叉，驾风而逃。鲍姑早放出火镜内千百神乌来，蜂拥着妒妇乱啄。待要钻下水去，无奈浑身被神乌卷住，挣扎不得，顷刻为齑粉。那铁叉鲍师收了。要知道鬼神是已死的魂魄，经着千万乌嘴一啄，散若烟尘，不可复聚。这算是真正死，比不得人死了还有个鬼在。月君向鲍姥道：“男子而妒，则天下有才者皆罹其毒；女子而妒，则天下有色者皆遭其陷。我今先灭妒妇，以儆彼妒才之男子。”便向离位上呼口气吹去，散作万道火光，将妒妇庙宇顷刻化为赤土。<br><br>然后度函关，来至晋中。先游五台山，见僧众如蚁。月君曰：“有个能成佛者否？”鲍姥曰：“非力不能，势有不能也。何以故？修佛者至无生而止，不可以世数论；一到转轮，忘却前因矣，焉得有唐玄奘十世童身者乎？我道家性命兼修，先炼长生，道成则羽化，如其未成，犹不失为地仙，再加修炼，是个有把捉的，是故佛道难而仙道易也。”<br><br>一路说说话话，已到晋南。有二少女来接，鲍姥视之，亦不知为何神。月君询其姓氏，二女曰：“儿家姊妹姓乐，为继母凌虐而亡，上帝以贞孝，命为太行之神，专司此间水旱疾疫。至宋崇宁间，边西乏饷，儿家以一盂饭遍食三军，遂得敕封冲淑、冲惠真人，建祠在太行山之西溪。”随请月君、鲍姥往幸其所。见宫殿峻整，背崇峦，俯曲涧，前面与左右皆削壁千仞，逶迤环拱，而涧水喷激于下，亦胜境也。二神女复请留题，月君赠以诗曰：<br><br>　　烟霞深锁殿门开，鹤唳寥天下碧苔。<br>　　万木青含一水去，千山黛拥二仙来。<br>　　当年贞孝堪为法，终古精灵且御灾。<br>　　直使须眉还下拜，香风日夕动崔嵬。<br><br>二女再拜称谢，月君遂行。至一大寺，寺门题曰“古陵楼”。<br><br>鲍师曰：“其下乃石勒墓也。”月君漫题云：<br><br>　　今日慈王寺，千秋伯主坟。<br>　　玉衣消宿莽，金磬彻空云。<br>　　一阁千峰抱，孤城万户分。<br>　　袖中双剑气，谈笑扫尘氛。<br><br>又至黄围洞，见瀑布冲出山口，冒去数丈，其下行人仰视，若张素幔。月君曰“可惜奇景都为俗人草草看过。”不匝月，寻遍太行诸胜。即从星轺下九坂，已人河南界内。先游洛川，虑妃迎入水宫。龙鳞为瓦，鲛绡为幄，玳瑁为牀，水精为帘，窗格悉琢珊瑚，门楣皆饰珠翠，鲜华藻艳，炫心夺目。列青玉之案，设沉香之椅，虬脯鸾营，腥唇麟髓，奇肴珍品，无所不备。小鬟献酒，月君尝之曰：“何鲜也！”譻妃曰：“此虾脑酿成者。”月君曰：“水府繁华，迥胜仙家。”<br><br>鲍姥曰：“妃，帝女也，爵在湘君之上。乃无知曹植，辄作冶词以拟阿甄，获罪于天矣。”譻妃曰：“我已行檄冥司，索二人魂魄来此，完其志愿，亦善处之法也。”即令小鬟呼令前来。<br><br>月君见陈王与甄后携手至阶，再拜而立，窥其情状，异常笃爱。<br><br>月君曰：“一念之差，千劫不返。请鲍师开谕之。”说偈曰：树有相思花，水有比目鱼。冥冥双幽魂，交合在清渠。可怜八斗才，升合已无余。咄！速脱情缘缚，随我凌空虚。<br><br>陈王与甄后听毕，心皆不怿，相依相偎的去了。月君信口吟曰：<br><br>　　忽见双魂笑，还思半面啼。<br>　　人间为叔嫂，地下作夫妻。<br>　　孽债三生障，情缘万劫迷。<br>　　如来空棒喝，磷火夜凄凄。<br><br>月君与鲍师辞别譻妃，前往嵩岳。尚距百里，见四个美鬟，捧着冠带前来叩接。致词曰：“嵩岳娘娘敬遣贱婢子衔命：猥以嫁女，弗获祗迎。又恐亵渎，不敢远邀圣驾，幸惟谅迹原心，赐之矜宥。赍献微仪二色，聊申登极之贺。伏冀不加诃斥，寡小君幸甚！”月君听其词令和婉，声音清脆，视其姿色，明媚绝伦，乃询其名字。答曰：“月黛、云丝、小红红、小素素。”月君谓鲍师曰：“使乎！使乎！”视其所送之冠，则前后十二珠旒，冲天凤翅，紫金造成的。其带则是九龙吐珠，羊脂汉玉碾就的，带钩是蟠螭二条，互相衔结，四睛四唇皆朱色，系血侵而成，约值数万金。月君固辞不受。四鬟曰：“圣后见弃如此，寡小君何以容足？”鲍姑曰：“词云贺登极，于礼宜受。”月君方收下，随摘鸾縧上夜明坠珠四颗，各与一枚。<br><br>四鬟叩首谢去。月君曰：“我有未解：何以嵩岳恭敬若斯也？”<br><br>鲍师曰：“此易明耳。汝掌中原劫数，嵩岳正属统辖，安得不小心尽礼？衡岳亦声号所及，所以设宴交欢。至于西岳，则绝无干涉。犹之乎远省上司，经临地方，听其来去，不出迎送，无奈彼何。”月君笑道：“若然，则鬼神亦不免于势利也。”鲍姥见黄河奔湍，比驾云还快，遂与月君同立于波涛之上，顺流至于汴梁。月君曰：“去年今日，正在这个地方降鹿怪哩。”顾见“万寿仙院”改为“三圣殿”，各塑有法身，彷佛二师与月君的相貌。鲍师曰：“无相无无相，才是真相。如今有相有有相，乃是假相。”两位金仙拊掌大笑，径返青齐。那知道山河緜邈，殊乡无花鸟之愁；城阙荒凉，故国有沧桑之感。正是：万里烽飞，燕孽雄师过济上；九重火发，天狼凶宿下江南。且看下几回叙出。