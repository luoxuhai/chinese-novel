建文九年春三月，大宗伯行文与沂州开府，景星接看，内开：“原任兵部尚书铁铉长女，配与原任佥都御史景清之子。<br><br>奉旨云云。”景星大喜，望阙谢恩毕，即令整备香车宝马、锦绣旗帜与笙萧器乐，前往济南迎娶。都宪御史铁鼎亦盛具奁仪，启知帝师送去。<br><br>月君谓鲍、曼二师曰：“此已完局，可以稍慰忠臣于地下。<br><br>但自起兵以来，倏忽五年，我未得省坟墓，反不能慰先父母于冥冥之中。为人子者于心忍乎？”鲍师曰：“向者国事纷纭，我亦未经道及。汝未弥月时，哭母甚哀，我说：『儿勿啼，姑待日后封赠母亲罢。』今不但拜祭，且须酌议此礼。前者敕封是为成神，却算不得追远之意。”曼师道：“月君起义讨逆，威加海内而回故乡，乃尊人未有徽号，与庶民享祭何异耶？”月君恍然泪下，曰：“我为帝师，非为帝主，此语不可出自己意。”<br><br>遂作手敕一道，宣示六卿，略曰：孤自勤王以来，历今五载。虽建阙中原，而帝位未复。日夕靡宁，永怀曷已。近者频遭灾祸，暂息干戈，又念及祖宗考妣先茔，向缺祭扫。荆榛不前，隧道久矣荒凉；狐兔谁驱，幽宫定然颓坏。今寒食将临，孤欲亲往祭祀。卿等其议礼，请奏施行。于是两军师与诸文武大臣等，都集建文皇帝阙下会议。高咸宁曰：“帝师为国讨贼五年，不暇省墓。今若銮驾到时，满目荒凉，能不痛心！自当褒崇徽号，建造寝园，方是崇德报功之典。去岁大议褒封，何以反不及帝师之父母耶？”诸大臣齐声应曰：“总为敕封了府神，便自忽略过去。今须另议徽号。”<br><br>吕师贞道：“某之愚见，即用前『忠正直亮顺天安民』之下，添入『太上帝师』四字，何如？”诸臣赞和曰：“此不易之论也。”于是定议追崇：始祖唐讳介，为文献清忠抒谟显烈太上帝师；考讳夔，为忠正直亮顺天安民太上帝师；妣黄氏，为仁孝淑顺端懿慈惠太上神妃；祖讳遵晦，为忠宣文靖抱道崇学太上帝师；妣姜氏，为仁明庄敬端纯肃穆太上灵妃。<br><br>其高、曾以上不知名讳，又启请帝师敕示。月君批答云：“曾王父讳维寅，高王父讳允恭，坟拢远在楚之江陵。作何设主、祭祖？一并议奏。”诸臣又议：“建立五庙于蒲台县之太白山，安设神主，四时谛礻合，悉遵帝王仪制。曾祖、高祖俱追尊为太上帝师。廷议佥同矣。吕师贞曰：“某尚有愚见：今且不必上闻帝师，径先启奏建文皇帝，请摄政相府，特颁蜚书下蒲台县，褒崇徽号。何如？”众皆称善。疏上，李希颜大喜，乃遣少宗伯梁良玉。司业卢敏政赍捧玉音五道，到蒲台宣读徽号。并敕令知县速建寝园太庙，安设五位太上帝师神主。然后诸臣连名奏闻帝师：“暂缓春蒸之礼，统俟寝园太庙成日，恭请銮舆举秋尝之大典，庶上慰皇帝之心，下谢臣等之罪。”月君览疏毕，即命驾诣陶谒谢。将至阙，李希颜等率诸文武大臣固请驾回，“容臣等代谢。”月君乃止。<br><br>建文九年秋七月，蒲台县上书政府，言寝园、太庙各工程，俱已告竣。赵天泰、王琎先议：遣梁良玉、刘璟恭代建文皇帝告祭，方奏请帝师驾幸蒲台。月君敕谕云：敕建园陵者，帝主之鸿施；省祭坟墓者，人子之私义。今国事频繁，边圉严警，孤家虽身往蒲台，心悬象阙。百尔臣工，其恪共乃职。一切军机，惟副军师高咸宁是任。大司马吕律与学士方经、都御史铁鼎、大司成周辕、都谏邹希轲、大将军董彦杲、刘超、瞿雕儿、先锋使小皂旗等扈从前行。余并留守阀下，慎哉毋忽。<br><br>司天监王之臣择八月初二日，请帝师銮驾启行。月君别了鲍、曼二师，止带素英、寒簧、满释奴、范飞娘、老梅婢、柳烟儿及女真等二十名，自备供应，前往蒲台。刘超、小皂旗为前队，满释奴、范飞娘为二队，然后是月君銮驾，吕军师等扈从为第四队，董彦杲、翟雕儿拥护在后，为第五队。<br><br>初六日人蒲台县界。先是梁良玉、刘璟前来迎驾，随后是县令督率士民数万叩接，皆两行俯伏，并不拥挤喧哗，月君甚喜。<br><br>当晚驻驾于郊外。黎明，先至城南玄女道院，见钟篬不改，庙貌如故。时翠云、秋涛已害干血病死了，唯有春蕊，红香二女真形容惨淡，向月君拜了四拜，凄然泪下。月君抚慰了几句，徐步到公子神位之前，命老梅婢：“代孤家行礼！”柳烟、春蕊、红香三人陪拜。老婢是不肯拜公子的，不得已，勉强拜了，心中不忿，乃吟诗两句云：　　公子为殇鬼，夫人作帝王。<br><br>柳烟亦信口接下两句云：　　谁知柳市女，得侍衮龙裳。<br><br>月君大惊，曰：“柳烟、柳烟，此二句乃汝之佳谶也！向者鲍、曼二师与剎魔公主，皆言汝有三十年风流之福。诗本性情，机括已见。”柳烟双膝跪下，硬咽诉云：“婢子久已身如槁木，心似死灰。若萌邪念，明神殛之。只因身受莫大之恩，所以信口道出。今帝师见疑，婢子当尽命于此。”言讫，便欲以头触柱。老梅、春蕊、红香三人竟挟持之。月君道：“我久知汝心，所以令汝常侍左右，反谓有疑于汝耶！运数来时，圣贤不能强。汝勿短见，孤乃戏言耳。”柳烟方拜谢了。素英请道：“我父亲不知近日如何，求帝师差人一问，稍尽为女之心。”<br><br>月君道：“不但令尊，凡亲戚、故旧，都要访问。”<br><br>次日入城，监御公署，诸臣朝谒毕。时合县百姓，在外执香顶礼。月君令沈珂：“凡年五十以上，给赏二两；六十以上，递年加增一两。并全免建文十年赋税。”随召知县张参人见。谕道：“昨日父老迎驾有体，具见汝之材干。优升为别驾，仍知蒲台县事。”张参叩首谢恩。月君即命去访本宗及外戚诸家，张参启奏道：“臣留心已久，不须访得。帝师本宗，就在勤王那年，尽迁回湖广江陵；国舅同御弟，随亦迁住荆州。此地田园，尽皆撇下，微臣已拨人玄女道院；原宅现今封锁，不敢擅动。再有姚秀才、柏秀才，皆已身故。其子始而挚家远馆，随后亦迁远方，这个访问不的。”月君帐然有感，信笔题五言四韵以示臣工。诗曰：　　盖世女英雄，威生四海风。<br>　　五年还故里，万事等衰蓬。<br>　　辽海无归鹤，秋冥有逸鸿。<br>　　何当诸父老，谓与汉高同。<br><br>诸臣传视已毕，咸赞帝师仙才，非《大风歌》可比。蒲令张参即请勒石，月君道：“一时之感，卿等得无誉之大过耶！”<br><br>又谕张参：“孤家故宅一区，汝可改为养老堂，岁留赋税十分之半，为供亿之需，以示孤优恤之意。传与诸父老知悉。”<br><br>其时銮舆仍返道院，命春蕊、红香：随向太白山祭扫。于次日清辰启行，满城面姓，多追至中途，顿领哭泣如失父母；月君亦为凄然。第二日，已到太白山。行有数里，俄见茂林之内，巍然五座庙宇，甚是齐整。有词为证：侵云，鸳鸯麇露。如星如矢，规模无异鲁宫；若囷着盘，制度不殊丰庙。殿角斜飞，上蹲着诸般彩兽；檐牙高啄，尖衔着万颗金星。五龙桥下，新波初展碧罗纹；双凤阙前，香气乍飘金粟子。鳞鳞碧瓦，依稀十二琼楼；郁郁芳林，环绕三千琪树。时有神灵来护卫，更无麋鹿与逍遥。<br><br>月君瞻望了一回，下令先到寝园。行及数里，早见长松翠柏，真好佳城也。亦有词为证：丹垣环地，华表插天。丹垣环地抱群山，宛若龙皤虎踞；华表插天拱紫极，常来鹤迹笙音。石马虽灵，不学昭陵战败；石人如活，难同晋国能言。飨殿虚明，可列三千珠履；幽宫深蓬，应栖十人银克。前日芳草坡中，一抔荒土；今朝红云影里，十仞佳城。要知作君兼以作师尊，始信生男不如生女好。看看到了华表阙前，月君下了九龙沈香舆，缓款步入，直到陵前，先拜四拜；随后素英、寒簧、满释奴、范飞娘、老梅、春蕊、红香众女真等皆拜；文武诸臣在飨堂下各叩首毕。月君随御偏殿，谕诸大臣云：“自古圣贤帝王，难保百年之身，更难保百世之陵寝。孤家起于草茅，纠义勤王，至今大勋未集，何当先受殊恩，荣及宗祖？而且僭越仪制，中心未安。应改各庙制式，如公侯之礼。”少宗伯梁良玉奏云：“自古以来，无论臣民，凡有大造于国家者，咸得晋封王爵，追荣先代。何况帝师以上界金仙，偶临下土，适当国贼篡逆、乘舆颠越之日，手提三尺剑而起于徒步，奄定中原，为故主建宫阙、存位号，不啻日月之光于万古。所以诸大臣公议追远盛典，稍答帝师勤劳，尚在抱歉，曷尝越制？”刘璟又接奏云：“臣闻蒲台百姓，感激帝师圣恩，如子来趋父事，以此落成甚易。而耆老绅士，犹谓朝廷简陋。今若复行改制，不惟众大臣决难遵行，即百姓亦断不肯从命。”吕军师亦奏：“梁良玉、刘璟之言皆是。伏愿帝师勿毁成功以动人疑。”月君道：“虽然，孤以坤体凉德，不足以当之。”随谕诸臣：“翌日先飨始祖太庙，次高、曾，次祖陵。<br><br>第五日中秋，适逢孤家诞日，乃祭考陵。一切礼仪，宜简毋丰。”<br><br>诸臣遵旨自去整备。<br><br>建文九年八月十一日黎明，月君祭享始祖太庙。冕冠珠旒，电裙云履。服天孙开辟朝衣，执日南火玉朱圭。诸文武奔走趋跄，分班助祭。舞设八佾，乐奏九成。笾豆簠簋、潘萧灌鬯，一如古礼。自高、曾以下三庙，逐日次第享祭，不必絮烦。<br><br>十四日下午，命驾至考陵。行至半途，忽山岩震天一声响，毂辘辘滚下一只班斓大虎，头碎脑裂，正堕在月君銮舆之侧。<br><br>有两个汉子，一瞎左眼，一瞎右目，各手执铁锤，从岩际飞步而来，大呼：“丁奇目、彭独眼迎接帝师圣驾。”董彦杲与刘超恐是歹人，两骑马飞向岩前，将手中军器逼住，道：“汝辈是何人？敢来取死！”那两汉撇下双锤，叉手道：“我父指挥彭聚，他父平安将军部下前铎丁良，与燕兵战没，流落在泰安州，雇作猎户。皆系不识字之人。无由谒见帝师，两日借这捕虎，在此等候。不期那林子内，适有大虫拦路，我二人就奋力打杀了他。恰遇帝师驾至，此虎乃我辈有功之虎也。”彦杲等大笑，随回马启奏。月君即刻召见，奖慰一番，令彦杲暂收为副将。<br><br>当晚宿于陵上。<br><br>次日是八月十五望日。月君五更起来，梳洗冠带已毕，命素英、寒簧：“今日孤家享祭父、母，汝二人为予之妹，礼得与祭。宜分左右行礼。”又谕柳烟、春蕊、红香道：“公子虽无神主，然三尺之坟幸亦在寝园之内，尔三人可代朕祭拜。”分命甫毕，诸臣早已各服命服，齐候在五龙桥畔。月君随临享殿，少宗伯梁良玉亲自赞礼，诸臣俱在殿外助祭。奏的是武功之乐，设的是太牢玄酒之仪。九阙已终，九献既毕，百官略退片刻，然后来朝贺帝师圣诞。满释奴宣谕曰：“帝师以母难之辰，心怀凄侧；况在寝园，尤不宜行朝贺之礼。”军师等遵旨各散。<br><br>时有泰安州知州蒋星聚，疏请帝师巡幸泰岱，举行封禅之典。月君一览，批示云：虞帝东巡至于岱宗，柴望秩于山川，所以祭岳渎神灵，此圣王之大典也。其后始皇夸称盛德，始有玉函金简之文，名曰“封禅”，其足法乎？孤以女子之身，讨逆戡乱，志在迎复建文，申千古君臣之大义，非定霸称王，自取天下。蒋星聚之一疏，不亦愚昧之至哉？然孤家曾遨游八表，遍历嵩、衡二峰，今泰山属在宇内，亦不可不一登览。但不祀天齐，竟升日观耳。<br><br>远近州邑，皆毋得趋迎。有旷职守，自取谴责。疏下，诸臣莫不心服。月君随于次日遣女健婢二名，送春蕊、红香仍归玄女道院。乃命驾离了太白山，从大路进发。<br><br>不几日，已到泰山之麓。适值天阴，下雨起来，诸臣皆请暂止而下。月君道：“雨师不欲孤家登岱岳耶？”乃掣袖中神剑，望空一挥，顷刻浮云散尽，太阳倍明。遂登山，缓缓而行。<br><br>至于山腰，时有云气出于石罅，拂面沾衣，若香烟缭绕。以手揽之，缥缈不断。或至浓蔚之时，则连人与马，卷裹而行，前不能睹后，右不能见左。俄而半隐半现，时藏时显，霎然微风一拂，卷舒澹荡，摇曳长空。真胜观也！自山麓四十里方至日观。天色已瞑，月君止于观内，诸臣皆驻下房。晚餐已毕，各自安息。<br><br>约有更余，忽闻得远远喝殿之声，月君隔垣一照，见仪从甚盛，乃是岳庭夫人碧霞元君。前踏已进日观阙下，元君香舆渐近，冉冉升起。素英、寒簧启牖相迎；月君执了元君玉手，彼此逊谢一番，然后行礼。元君尊月君上坐，月君笑道：“元君以小妹为尘埃中富贵人耶？”乃分宾主坐定。元君欠身而言：“小童今辰赴玄女娘娘之召，有失候驾。”月君道：“诚恐烦动震帝起居，所以不敢趋谒。”又言及“冻土既罹兵燹，又遭灾荒，颠连已甚，尚须震帝垂悯。”元君笑道：“帝师得慈航之力，救拔一半，拗数而行，上帝亦有嘉赖。若五岳职掌，都遵帝旨，小数或可更移，大数岂能干预耶？然既承明谕，敢不尽心，仰慰慈衷？”月君随命素英等速具酒肴上来，元君立起身，道：“此非宴会之所。小童暂别，候驾返时送于道左。兹有仪仗全副，稍异人间，挚带在此，唯望帝师赐纳。”便令侍女呼唤神吏送上。月君看时，是：凤磨铜锣两面，霓旌一对，绛节二枝，彩斿六对，九节珠幢一对，天狐尾旌一对，羽葆一副，霞旆四竿，锦旐二对，销金赤帜八根，鸮居鸟羽旗一对，针神绣幡四面，鲛绡旗八对，汉玉花尊一对，水银侵古铜炉一对，鸾犡翠盖一柄，柄系生成九曲藤枝。龙女织成山河掌扇二把。柄系旃檀香琢就。月君谢道：“辱承明赐，权且收下。愚妹谢尘世之日，仍当奉壁。”元君道：“不然，正要帝师于旋跸广寒之日，以为前导。折取天香一枝，下报小童可耳。”月君乃拜受，再三珍重而别。元君升了香舆，便有万道彩元，缭绕腾于空中；执事神吏等皆乘风雾而去。<br><br>时方半夜，太阳已升海底。月君在正阁凴栏而坐，命诸臣等悉到东边小阁中观看。诸文武于夜间都在窗隙窥觑神明过往，总未睡觉，闻召即至。却见阁周回摆设着多少仪仗，即适所窥觑之物，各人猜想不定。看着太阳的心，到只有一二分。<br><br>月君忽问诸臣曰：“海有底乎？”方经对曰：“无。”月君曰：“然则诸岛皆浮于海上者乎？”方经不能对。月君又问：“日从海底转乎？”梁良玉对曰：“然。”月君曰：“日居月诸，照临下土，不知海底将何所照乎？”良玉亦不能答。月君又问：“究竟日出何处？日入何所乎？”吕律对曰：“儒家言：『日入虞渊，日出阳谷。』经天之道，皆能言之。至于既没以后，未出以前，从不论及。至佛氏有须弥山半旋转之说，尤非凡材所能测识。求帝师玉音开示愚蒙，群臣幸甚！”<br><br>月君谕曰：“世界一大须弥山，而四海为之脉络；日月循环，转于山腰。古圣人皆能知之，但不肯以耳目智虑所不及者，示人以疑耳。夫岂有日月而行于海底地下者乎？诸书所云，天有天柱，地有地轴，六鳌戴峰，日出入处，海水为焦，皆后人诞妄之说也。”诸臣叩谢，奏道：“臣等双目，无异荧光，所照者几何？孔子见老子，尚云某之道其犹酰鸡，何况臣等对扬帝师之命哉？”月君道：“孔子与老子学问，如登泰岱，均造绝顶，而时日略有先后；及一接见，则二圣人之睿知，如以镜照镜，各自了然。孔子以三纲五常教天下，止就当身而论，不欲人远求过去未来之事，所以季路问到死生神鬼，不答其所以然之故，非不知也。『酰鸡』之言，亦是后人造出，非圣人真有此语。”<br><br>吕律又奏：“臣尚欲请问日月交食之故，求帝师指示。”月君道：“日为正阳，罗星则阳之邪氛；月为太阴，孛星则阴之邪气。无始以来，有正即有邪，邪来攻正，所以掩其光而谓之蚀也。《诗经》言：『日月告凶，不用其行。四国无政，不用其良。』岂非天道之应于人事者乎？诸儒言：月本无光，借日始明；相对则望，交会则食；以月掩日则日无光，以日亢月则月如晦。夫使月固无光而掩其日，尚或可解说；若月食而谓日亢其月，则是太阳于月食之时，必返在东方，乃可相亢，有是理乎？珠生于蜃，属阴，尚有光华；岂以太阴之精，而谓墨黑如顽铁者乎？其有圆缺者，比不得太阳全体光明，若镜之有背，转侧而观，则成晦望耳。”诸臣听罢皆悚然，奏道：“臣等空诵几行儒书，从未与闻天道。今蒙圣谕，抑何幸甚！”月君又谕：“天道虽微，悉在儒书之内，卿等特未尽心参透耳。”诸臣又各愧谢。<br><br>吕律奏道：“伏羲画卦，天道始泄其机。然尼圣五十学《易》，自非臣等所能造诣。”月君道：“卿言良是。”命赐诸臣早膳。曰：“今日之游，不可无诗。孤爱与卿等联句以志胜概。”随手题首二句于浣花笺，以示诸臣；次第联成十一韵，诗曰：一登天下小，气压太阳低。月君云树分吴楚，山河辨鲁齐。吕律神州归掌握，涨海出天倪。梁良玉亦有龟蒙辅，如将凫绎携。铁鼎观凌一炁外，殿耸五云西。方经翠盖回虚嶂，霓旌绕碧溪。刘璟秦松人欲折，汉柏鸟空啼。周辕雷在层岩伏，云生下界迷。邹希轲当年封玉检，何处秘金泥。刘超有几君王幸，曾将泰岱题。周小处嵩呼闻万岁，凤辇下云梯。沈珂诸臣奏上月君，月君看了，递与素英等。老梅婢一看，说：“这诗比我们联的，不过多着几句，也不见得有甚奇处。”寒簧笑道：“只恐还不及些。”老梅正色道：“除了帝师、军师二联，余外的都不服。”众女真莫不含笑。梁良玉等启请勒石，昭示来兹。月君遂令释奴发出，并谕：“明日卯雨，未刻乃霁。<br><br>诸臣暂退，銮舆尚须再宿。”<br><br>当夜天鸡初鸣，月君即起，唯素英、寒簧、非云、柳烟待于左右。见太阳从海中升出，其色绛赤，其光炫赫，大若五里之城，炫目夺神，不能久视。海水涌沸，超腾日轮者数次，倒像太阳上而复下，下而复上的光景。有顷，山腰吐出云雾，溟溟蒙蒙，遍满世界。时老梅婢方起，走至阁前，大惊曰：“海浪已到山半，此混沌之象也。咦，我晓得帝师弄道术耍我哩。”<br><br>月君亟召诸臣登阁。凭阑一望，但见白茫茫一片皆水，直接大海，莫不惊异。谛视久之，方知是云气布满。太阳在其上，光华照耀，初如银汉之波，旋若黄河之浪，翻腾活泼，虚灵变幻，莫可端倪。真从所未睹者。<br><br>吕律奏：“臣闻歙之黄山有云海，无由得造。惟少时曾登嵩岳，则所见与今日同。以此推之，诸岳皆有云海，黄山独擅其名，臣不能解。”月君道：“瀑布以太行为胜，而庐山独着；石以寿山为美，而青田独表；洞以黄围为奇，而桃源独传；松以峨眉为古，而岱岳之大夫独显。譬如才人学士之文章，或见知，或不见知；或能传，或不能传：固不在乎优劣，特有幸有不幸耳。”有顷，太阳行至中天，云气益加浓密，半截泰山，宛然浸在洪波之内。参差怪石奇峰，偃蹇短松矮柏，历历可数。老梅忽发笑道：“其雨其雨，杲杲日出。”素英道：“梅姐谓帝师之言不验耶？唐诗云：『下方雷雨上方晴。』你看山巅，全无草木，虽有松柏，离奇屈曲，不盈三尺，非雨露在山半之下，不在山半之上耶？”又过片时，云气渐渐解散。萧萧断雨，尚在飘零，平畴大陆，沟浍皆盈；乔木疏林，青翠欲滴。老梅谓众女真道：“毕竟素英有些仙气，我一时悟不到也。”素英道：“毕竟梅姐有些书呆，我一时看不出也。”月君亦为之破颜。随谕诸臣：“前夕岳庭夫人送孤家仪仗，明日回銮，须往一谢。独是天齐坐于前殿，作何行礼？卿等有能任其事者，明早先往候驾。”吕律道：“臣不才，前去整理。”诸臣方省仪仗来由。正不知典礼如何，便都随着军师，同至岳庭阙下。军师闲坐清谈，并不议及行礼一事。至辰刻，前队报帝师驾到，军师疾忙拱请诸臣避入大门之内，令道士火速掩上。<br><br>月君驾至，见阙门已闭，即命回銮前行。军师等乃进圣殿，礼拜而出。共相矜，诗勒岱宗，远胜七十君王封禅去；谁能料，疫流海表，更烦两三仙子剪蓑来。下回演出。