建文十六年秋八月，郧阳伪刘已奉正朔。吕军师即命宾铁儿、楚由基，领铁骑一千为左右先锋，自统大军随后，进取南阳府。二将渡了白水，直抵城下。但见吊桥扯起，女墙雉堞之间，多有守陴兵士。剑戟森严，旌飘扬，而又寂无声息。遂令军士秽骂，亦并无一人瞅睬。次日，中营已到佐，登高阜处眺望。时已夕照，城内炊烟寥寥，曰：“此空城也，大约文武官弁皆已窃库藏逃去矣。”<br><br>明晨，带领二先锋并刘超、姚襄、二董小将军，七骑马前去绕城阅视。守兵号衣隐隐跃跃，在睥睨中飘动。行有六七里，已过西城，遥见堵口一人，探出半面。军师令由基射之，应弦而倒，绝不闻有些微的声响。再前行至北城，又见一兵露出半边身体，由基弦发箭到，亦复如前。军师疾返营中，令董翥、董翱、曾彪、宾铁儿，率领三百壮士爬城，斩开南关，迎接大军。瞿雕儿禀曰：“恐系贼人诡计。”军师笑曰：“若是诡计，必开关以赚我。且炊烟绝少，是假不来的。”即统率诸将士到南门时，宾铁儿等已斩关来迎，禀道：“满城堵口，总是草扎的人。只有三四个守门兵卒，被我砍了。”军师即入府署检查库藏，一无所存。随遣牙将各持令箭，提取二州十一县钱粮。一面搜拿文武衙门胥吏兵卒来勘问，咸供：“总兵何福要带人马逃走，恐王师去追他，所以虚插旌旗，延缓日子。这些文武各官，就大家瓜分了库藏，各自远遁。城内绅衿富户，也就迁辟乡村。只有几个穷百姓，没处走的，还在这里。”军师又问：“何福既带有兵马，逃向何方？”又供：“闻说投了郧阳。那些文官，其实不知去向。”军师慰谕几句，即令释放。又遍发檄文，招徕逃亡，大概说：五师止讨叛逆，凡良民皆属赤子，毋得猜惧。自此渐归乡井，不必叙得。<br><br>且说黄河以南五郡，开、归、河南、南阳四郡皆定，唯妆宁府示下。军师方在命将进讨，忽报铁开府送到禀函，内开义士二人，一姓晋名希婴，许州人氏，曾心育浙江殉难臬司王良之幼子。一姓余名学夔，松江府人，为方正学门生。有大司寇魏泽，曾收正学之遗孤，托会学夔，均有同仇之谊。二人先后来投，皆与当宁太守有旧，已经前往招降。十一县钱粮，足充军饷，请勿举兵。今二士愿赴军前效用。军师大喜，随署晋希婴为南当巡道，余学夔为南阳郡守。妆宁府州县各官，皆仍原职。随具疏题明，兼请帝师圣驾巡幸中州。又遣瞿雕儿、阿蛮儿、二董小将军，前赴济南扈从。<br><br>姚襄进言道：“何福返投郧阳，不附王师，官弁之逃，库藏之空，皆其所致，何不拿回典？”军师道：“我们所褒者，忠臣义士，所诛者，逆党叛人。其余概从宽大。何福曾助平安，与燕兵谒国死战，粮尽而遁，不得已也。后业燕藩起为总兵，乃小人贪富跺之常情，与助燕为逆者有间。况郧阳已经归我，由他去罢。我闻城西六在，有诸葛武侯古祠。且与子同去晋谒。”遂令刘虎儿带令十来骑跟随，前到卧龙冈。军师周回览眺，后有苏门环抱，前有白水逶迤，其冈形宛如月晕，以郁莆葱，正中包含着祠庙。叹曰：“此真卧龙先生故宅也。”但见：崇冈凝霭，笼罩着茅庐数间；怪木蟠青，掩映的草亭一个。<br><br>正适盛百般，却疑爽气飞来；不近长江，何为怒涛骤至？风云犹护栋梁间，精灵宛在；草木应留刀剑气，魑魅还惊。《出师》二表，皎然日月争光；定鼎三分，久已山川生色。正是伯仲之间见伊吕，指挥若定失萧曹。<br><br>进卧龙冈内，有三门石阙，上颜着“真神人”三字。吕军师即端拱一揖。又进重门，方升小堂。堂中台基上，有楠木横榻，榻上周围纱幄，中间两幅展开，端坐着孔明先生遗像。军师率姚襄、刘超，再拜起立，瞻仰一番：眉目萧疏，全然风雅诗人，曾无杀气；神明超逸，不啻烟霞羽士，真有仙凤。手中羽扇，曾挥百万雄兵；腕内毫锋，可当三千虎诱。寂然不言而喻，干载有同心；诚则无声而感，一宵得异梦。<br><br>吕军师道：“我一生才得于天，学本于己。私淑古人，从无师授。若当世有武侯，我则师事之矣。”姚襄问道：“武侯为古今第一人与？”曰：“真第一人。窃比于管乐，盖自谦耳。”姚襄曰：“然则天之生才如武侯者，何以不生于一统之会，而偏生于三分之际，未得尽其抱负，不亦屈乎？”军师曰：“此正天之所以重武侯也。三代以上不论，其大一统者，如秦、隋、西晋与北宋，其间曾无绝异之材，天若吝之者，何也？盖由秦之强盛，蚕食六国，久矣尊为西帝。隋篡北朝，先已得天下之半，而又乘南朝之昏淫，其势为易。西晋虽并二国，皆当时主昏庸之候。宋则先取于孤儿寡妇之手而后平定诸处，无异反手。天若行武侯于此四代，又何见其才耶？至若汉、唐与本朝，当群雄并起，以智勇相角，故此三代人才，皆胜于彼。夫以智而伐昧，勇而敌怯，以有道而兼并无道，不啻顺流而遇顺风，一帆便可千里。至若三国，则曹与孙吴，皆以天授之资，而平分南北，非草窃群雄之比。区区孤穷先主，奔命于其间，身且不保，亦何自而成鼎立哉？所以天降大任于武侯，以从古未有之才，而当未有如是艰难之会，其不归于一者，数也，可以不论。”<br><br>刘超请问曰：“如军师所论，则承平之世，天竟不生人才否？”<br><br>军师曰：“然。偶有之，终亦不显。即如今之科目所取者，皆咿语口占哔之徒，但能略通之科者也。舍却烂时文以外，还晓得恁么？”且临场搜检，不啻待以盗贼，有志者亦安能乐从乎？是故利器者，所以制盘根错节，不比铅刀锡枪，一刺一割亦有示能，但在演剧中试用的，子知之乎？承平日久，一切缙绅大夫皆无异于演戏文耳，安知观戏文者，有出群拔萃之人哉？说到此外，命酒自酌三杯，挥毫疾书二诗于壁：<br><br>其一<br><br>　　负来南阳日，躬逢丧乱时。<br>　　茅庐三顾切，汉鼎片言持。<br>　　才岂曹吴敌，心将伊吕朝。<br>　　君如生治世，草野竟谁知？其二<br><br>　　徒步中山起，艰难帝业迟。<br>　　英雄方角胜，僭据各乘时。<br>　　天限三分势，人嗟六出师。<br>　　先生遗憾在，杜老莫题诗。军师掷笔，又酌数杯，谓姚襄、刘超曰：“武侯精灵在此，我低徊不忍去，当与子同宿一宵。”刘超曰：“须传知将佐来侍卫。”军师笑：“虑刺客耶？即当二人，亦不妨晏然而卧。”乃令守祠道士，取出木榻二张，坐至更余方寝。<br><br>吕军师朦胧中，忽闻有人呼道：“御阳子来，我与当言。”<br><br>军师视之却是武侯从神幔中步出，连忙起迎一揖，同行至庭间松阴下，藉草坐定。武侯开言道：“君知否？我与汝乃同乡也。”<br><br>御阳对曰：“先生隐迹南阳，小子流寓嵩阳，虽异代而同乡也。”武侯曰：“非此之谓。子生归之处，与我死归之地，适相同耳。”御阳料是未来之事，唯唯应曰：“小子抑何幸甚。”武侯又曰：“匪特此耳。子之遭际，又与我略同。如子之志有迎复建文，与我之志在兴复汉室，一也。子亦仅能建阙济南，与我之创业蜀中，又一也。我之鞠躬尽瘁，而遇魏武、司马，与子之殚忠竭智，而南燕王、道衍，相若也。子之辅主之日期，与我之匡君年数，长短又相若也。独是子则生归而成人仙，我则死归而成鬼仙，为可慨耳。”御阳听了这些话头，便知将来大业不成，乃从容对曰：“小子窃料燕王以神武之姿，济以其子之宽钍大度，殆有天命。但忠臣义士心在建文，小子不自度德量力，欲申大义于天下耳。”武侯曰：“谁曰不然。我在当日，曷尝不知汉室难兴，而顾六出祁山，终于五丈原耶？夫尽人事者，不可以言天道。明知天道若彼，我欲强而使之若此，则天也亦将有以蔽人之心。即如关某伐曹，我座未使一将以援其后。又如马谡之言过其实，而我使之独守街亭。再如黄皓之奸，我知其必然误国，而终未之一清君侧。此皆我之失也。然亦天有以使之。杜老云：『遗恨失吞吴。』这句却道不着。子之诗亦宗之，我所以言及之耳。”<br><br>御阳曰：“小子愚昧，而今才悟到关公不败，焉得有吞吴之事耶？自非圣人，谁能自明其过？先生之过，先生能自言之，至若小子不患不能自言，而患不能自知。请先生有以教之。”<br><br>琥侯曰：“微独子，即帝师亦不能无过。如介义起师，名正言顺，纵使隳败，名之尊荣犹愈于成。顾以堂堂正正之兵，而乃杂一猴怪于其间，卒之为人斩馘，使天下得以猜议其后。再如郧阳妖贼，自应以道力制之，何乃用美人计耶？且此女秉志守节，而反使之辱身于贼寇，是何道理？穷竟转战南阳，并不得美人之力。又如齐王府已改为建文宫殿，复以建中立极这说，另构皇居，而自即安止于帝阙，非显然欲自尊为帝哉？”御阳谢曰：“此皆小子不知预为匡正。今请先生赐示小子之过。”武侯曰：“君子于出处，是一生之大节。女主既顾茅庐，当今之世，舍子其谁？自当待有莘之聘，胡为乎学邓禹之杖策军门？<br><br>此我之所不取也。王有庆、高强二人，久已归从部曲，并无他意。子以其武艺平常，而咸使敌人杀之。我知子爱萁有勇，而弃其无勇者。但使之明知之而肯自效死，则不为过。子则以其术而使之，近于忍矣。我当日烧藤甲军，好知天之当减我算。<br><br>以彼之应死者，而尚不可纵杀，况乎不应死者而杀之，又假手于人，以罔世之耳目，将谁欺乎？”御阳听到此处，实时跪谢曰：“非先生，谁其教我？”武侯曰：“还有与汝言者。自后但获应诛之人，杀之而已，慎毋亦学燕王用非常之毒刑，上伤天和，下亏己德。”御阳尚欲拜问军旅之事，忽闻松间鹤鸣一声，冉冉而下。武侯即乘之而升，又回顾曰：“他日当相访于故乡也。”军师堆然而醒，起视庭际松阴，绿苔对坐之痕犹在。残月皎然，殆将晓矣。遂呼姚、刘二子起来，告以所梦，并取笔记之。二子曰：“武侯盖以军师为千载以下之同心也。”因坐谈待旦。又于武侯神像前，拜辞起身。命道士曰：“可向我府中领银五百，修葺祠宇。”遂缓辔而回。诸将皆来迎候。<br><br>军师返署，即疏请赠王有庆为将军，录其子为裨将。高强之子略通文墨，即授为邓州州佐。越日，绰燕儿赍到景开府捷书，得了庐州，并寿州亦降，淮西全定。军师大喜，随合姚襄道：“南阳系新定地方，密迩荆襄，我将往迎帝师圣驾，汝可统率铁骑五千，与宾铁儿、杨由基、曾彪立三寨于三十里之外，以备不虞。倘有敌至，亟令绰燕儿习报。”又命沈珂：“汝与郭英等四将，防守城池，均系重任，务宜小心在意。”军师即带刘超一人，骑士三百前去。漫言生死殊途精诚尚能感达；何以阴阳一理，审仙返致睽违。且看下回还有几人作梦。