　　绍兴二十九年闺六月、校书郎任元理质言暴卒．其官奉议郎．不应延赏．于是秘书少监任信孺．与同舍议．为请于朝廷．以元理乃故谏官德翁之孙．乞特官其嗣．以劝忠义．于时于公令予秉笔．正字刘夷叔望之摘予起言曰、只如此意似不广．宜增数语云、亦使四方英俊．知馆阁养士．虽其不幸．亦蒙哀恤如此．既如其言．然私讶之．任氏得一子官．相去仅月余．夷叔因食冷淘破腹．一夕卒．其官亦奉议郎．遂符前志．同舍又请焉．汤丞相曰、若更行此．遂成永例．恐议者不谓然．闻其生前多著书．若悉上送官．亦可持以为说．虞丞相时为秘书丞．命其子尽录父遗文合数百卷上之．下两省看详已．