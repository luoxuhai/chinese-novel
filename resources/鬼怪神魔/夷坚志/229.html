　　明州兵士沈富．父溺钱塘江死．时富方五六岁．其母保养之．数被疾祟．访诸巫．皆云父为厉．母沥酒祷之．曰、尔死唯一子．吾恃以为命．何数数祸之．有所须．当梦告我．是夕见梦曰．我死为江神所录．为潮部鬼．每日职推潮．劳苦痛至．须草履并杉板甚急．宜多焚以济用．年满方求代脱去矣．母如其言．焚二物与之富自是不复病矣．