　　莆田郑侨惠叔、乾道己丑春．省试中选．未廷对．梦空中一梯、云气围绕．窃自念曰、世所谓云梯者．兹其是欤．俄身至云梯侧．遂登之．及高层仰望．则有大石苍然如镜面．正惧压己、忽冉冉升腾．立于石上．惊觉自喜．但不晓登石之义．既而为天下第一．其次曰温陵石起宗．先是考官用分数编排．石君当居上．临唱名、始易之云．右三事皆木蕴之说 。