　　临安民因病伤寒．而舌出过寸．无能治者．但以笔管通粥饮入口．每日坐于门．某道人见之．咨笑曰、吾能疗此．顷刻间事耳．奈药材不可得何．民家人闻而请曰、苟有钱可得．当竭力访之．不肯告而去．明日又言之．会中贵人罢直归．下马观病者．道人适至．其言如初．中贵固问所须．乃梅花片脑也．笑曰、此不难致．即遣仆驰取以付之．道人屑为末．掺舌上．随手而缩．凡用二钱．病立愈．右二事叶行己孝恭说．