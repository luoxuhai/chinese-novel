　　建炎中．北方士大夫．多寓南土．王显道侍郎奂挈家来信州之贵溪．止于近郭仙岩下一山寺．里落相往还者．馈之生羊三．王氏素戒杀．亦不忍卖．放诸山间．无人牧视．任其栖止．羊逐食登高．遂至绝巘．既而不可下．留止岩穴．望之宛然．饮噍自若．凡三岁．三氏它徙．三羊尚存．后人遂目之为仙羊．过二十余年．乃不见．仙岩距龙虎山不远．灵迹甚多．盖神仙窟宅也．张南仲说．