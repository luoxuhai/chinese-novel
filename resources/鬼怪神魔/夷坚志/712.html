　　芝山在城北一里．左右前后皆墓域．僧寺两庑．菆柩相望．风雪阴雨．辄闻啾啾之声．盖鬼区也．绍兴十六年．通判任良臣伯显丧子．入寺设水陆．夜未半．阖寺闻山下人戏笑往来．交相问劳．程祠部守墓仆．自支径黄泥路口归．逢三人同行．厉声曰、吾辈以寺中会集．见召而往．汝何为者．而敢至此．追逐欲欧之．仆奔窜．适有篝火从寺出者．乃得脱．