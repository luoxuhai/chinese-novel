　　绍兴丙寅岁．温州小民数十．诣江心寺．赴诵佛会．或自外入．言江水极清．非复常色．竞出门观之．众僧方坐禅．顾廊庑间有烟焰．惧不敢起．顷之．黑雾内合．对面不能辨．雷电震耀．两刻而止．观者五人死泥中．余皆不觉．有行者方在厨涤器．一神身绝长大可畏．引其手以出．将及门．复有一神至．曰．莫错莫错．即舍之．复入厨引一人出．亦陨于外．凡死者六人．三事皆林熙载宏昭说。