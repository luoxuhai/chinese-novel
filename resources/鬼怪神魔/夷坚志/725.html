　　林廷彦为临川守．之任未几被疾．廷中人正昼见人坐于厅事椅上．以为使君、病间、能出矣．或前眡之．乃州宅犬母焉．又二蛇蟠于侧．取杖欲击之．蛇去不见．但毙犬货于屠肆．是年林卒．又宜黄县涂千里者．夏日与宾友坐于所居之燕堂．犬衔蛇径至前．啮杀之．委于地而去．客以为此杨震鹳雀衔鳣之瑞．千里愀然曰、吾生于乙巳．今行巳运．而有蛇祸．吾殆不免乎．不一岁果卒．