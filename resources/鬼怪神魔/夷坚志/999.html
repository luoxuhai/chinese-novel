　　予叔父家养羊数百头．放诸山上．多为狼所食．尝遣表侄沈仲迹寻之．值夜未毕事．方独行．忽逢家所使刘行者在前．戏呼其姓名．仲虽怒、而暗中喜得侣．即相应答．刘曰、此路甚险恶．宜随我来．乃踵以前．才数十步．遂坠落崖中．臂几折．忍痛大叫．屠牛者居山下．识其声．急张灯携梯掖之以上．扶还家．左臂穿穴透骨．犹能道所见．而刘行盖未尝出．始知鬼也．