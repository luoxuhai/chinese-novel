　　绍兴六年三月廿一日．平江虎丘山有常州僧法道．因病入延寿堂．忽变形作饿鬼．头目极大．颈窄咽青．口吐猛火．人以食与之．则呼曰．铁丸也．不可食．如是七日．长洲令为请道法师救之．谓曰、汝生前想有隐恶．急自言．佛法容人悔谢．我为汝诵咒解释．病僧久之方自言曰、向时在庐山慧日寺作典座．盗常住菜．日换酒一升．后作江州能仁副院．将宽剩米沽酒．有是二罪．法师曰．汝既知过．吾救汝．即抉其口灌咒水．僧婚然遂睡．天明方醒．已索汤粥．渐进食．数日愈．宣僧日智说．时在虎丘寺见之．