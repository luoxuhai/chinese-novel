　　崇仁县农家子妇颇少艾．因往屋后暴衣不还．求之邻里、及其父母家．皆不见．遂诣县告．县为下里正．揭赏搜捕．阅半月弗得．其家在巴山下十里．山绝高峻．樵者负薪扫．至半岭．望绝壁嵓崖间若皂衣人拥抱妇人坐者疑此是也．置薪于地．寻磴道攀援而上稍近．两人俱入穴中．穴深不可测．樵归报厥夫．意为恶子窃负而逃者．时日已夕．不克往．至明、家人率樵至其处．侦视莫敢入．或云、穴深且暗、非人能处．殆妖魅所为．宜委诸巫觋．闻乐安詹生、素善术．亟招致之．詹被发衔刀．禹步作法．先掷布巾入．须臾青气一道如烟．吹巾出．又脱冠服掷下．亦为气所却．詹不得已．倮身持刀．跃而下．穴广袲如数间屋．盘石如床．妇人仰卧．大蛇缠其身．奋起欲斗．詹挥刀排堕床下．挟妇人相继跃出．妇色黄如栀．瞑目垂死．詹为毒氛熏触．困卧久乃苏．含水噀妇．妇即活．归之明日．始能言．云、初暴衣时．为皂袍人隔篱相诱．不觉与俱行．亦不知登山履危．但在高堂华屋内．与共寝处．饥则不物如饧与我食．食已即饱．心常迷蒙．殊不悟其为异类也．乡入共请詹尽蛇命．詹曰、吾只能禁使勿出．不能杀也．乃施符穴口镇之．自是亦绝．