　　蔡州城西军营中．有庙曰天台山庙．不知其义．庙中有石．高三尺．石眼有水．虽旱岁不涸．尝为人发地测之．愈深愈大．不可穷极．又有小白蟾蜍．雪色而朱目．常在水中．或至人家．则为吉兆．朱鲁公丞相胜非郡人也．崇宁四年春．得之于所居堂户限下．以净器覆之．周围封志甚密．祝之曰．若果通灵．当自归庙．至暮举器无见矣．径往庙访视．乃在水中．是岁朱公登第．