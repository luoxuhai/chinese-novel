　　绍兴三十一年、浦城叶荣良贵、为淮阴邑令．士人有死三日而活者．云被追入冥至官府．追者引从东厢过．见仪仗列屋．皆万乘所用．异之．不敢问．既立廷下．主者曰、汝未合死．宜亟还．遂由西厢出．所见如初．方扣其人此何用．答曰、府君将迎新天子．故排比乘舆法物耳．及门而寤．他日以告叶．叶戒使勿敢言．明年．皇上登极．乃印其事．