　　张虞卿者．文定公齐贤裔孙．居西京伊阳县小水镇．得古瓦瓶于土中．色甚黑．颇爱之．置书室养花．方冬极寒．一夕忘去水．意□□□□□□之．凡他物有水者皆冻．独此瓶不然．异之．□□以汤．终日不冷．张或与客出郊．置瓶于箧．倾水瀹茗．皆如新沸者．自是始知秘惜．后为醉仆触碎．视其中与常陶器等．但夹底厚几二寸．有鬼执火以燎．刻画甚精．无人能识其为何时物也．