　　马肃夫次子先觉．尝与其友游神祠．见壁间所绘执乐妓女．中姝丽者心悦之．戏指曰．得此人为室家．素愿足矣．是夕妇人见于梦寐．耽溺既久．视以为常．始犹畏人知．秘不敢言．后亦无复忌惮．每切切然私语于室中．外人或入遇之．则曰．家人在此．盖荒惑之甚．不悟其为非也．父母以为忧．百方禳治．弗少衰．竟至不起．