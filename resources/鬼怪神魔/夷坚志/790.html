　　建炎四年．张魏公在蜀．方秦中失利．密有根本之忧．阴祷于阆州灵显庙．梦神言曰、吾昔膺受王爵．下应世缘．故吉凶成败．职皆主掌．自大观后蒙改真人之封．名虽清崇．而退处散地．其于人间万事．未尝过而问焉．血食至今．吾方自愧．国家大计．何庸可知．张公寤而叹异．立请于期．复旧封爵．且具礼祭告．自是灵响如初．俗谓二郎者是也．