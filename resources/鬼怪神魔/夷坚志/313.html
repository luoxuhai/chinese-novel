　　绍兴二十九年闰六月．盐官县雷震．先雷数日．上管场亭户顾德谦妻张氏．梦神人以宿生事责之曰．明当死雷斧下．觉而大恐．流泪悲噎．姑问之．不以实对．姑怒曰．以我尝贷汝某物未偿故耶．何至是．张始言之．姑殊不信．明日暴风起．天斗暗．张知必死．易服出屋外桑下立．默自念震死既不可免．姑老矣．柰惊怖何．俄雷电晦冥．空中有人呼张氏曰．汝实当死．以适一念起孝．天赦汝．又曰．汝归益为善．以此下缺