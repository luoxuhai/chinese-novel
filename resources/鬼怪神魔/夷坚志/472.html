　　桂林之北二十里曰甘棠铺．绍兴十六年．方务德滋为广西漕．桂府官吏皆出迎候．营妓亦集于铺前．散诣民家憩息．一黄犊逸出栏．群倡奔避．牛径于众中触一人．以角抵其腹于壁．肠胃皆出即死．牛发狂掣走入山．里正与士兵数十人．执弓弩枪杖逐之．凡两日乃射死．倡之姓名曰甘美．自后风雨阴晦之夕．人皆闻其冤哭声．历数年方止．