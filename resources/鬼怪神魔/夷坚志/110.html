　　瑞安士人曹瑴．字觉老．少出家为行者．其家累世病传尸．主门户者一旦尽死．无人以奉祭祀．瑴乃还儒冠．后数年亦病作．念无以为计．但昼夜诵炽盛光咒．一日读最多至万遍．觉三虫自身出．二在项背．一在腹上．周匝急行．如走避之状．瑴恐畏不敢视．但益诵咒．忽顶上有光如电．虫失所之．疾遂愈．郡人戴宏中履道说．