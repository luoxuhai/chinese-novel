　　绍兴六年六月．赵不设在婺州．与数人登保宁军楼纳凉．黑云欻起天末．顷之弥空．雷电．激烈．雨声如翻江．滚火毬六七入于楼．不设辈悸慑．卧伏楼板上．以手掩面．但闻腥秽不可忍．稍定窃视之．见三四人长七八尺．面丑黑．短发血赤色．蓬首不巾．执檛如骨朵状．或曰在．或曰不在．或曰只这里只这里．言讫．始闻霹雳声．良久云散雨霁．起验视．乃楼门大柱震裂．踵至顶一路直如线．傍有龙爪迹云．