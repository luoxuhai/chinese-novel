　　赵伯兀者、子举之子．效其父习行天心法．未成．有馈鲤鱼于家者．鱼从盆中跳出高数尺．如舞跃然．时子举出行．家人亟呼伯兀．兀杖剑诵咒．临以正法．鱼跃愈高．几至丈许．兀亦恐遽趋避之．又尝与群从饮于严州双溪亭上．婢子卧栏竿侧．忽放声大哭．问焉不应．伯兀知为物所凭．亦行法与相竞．自申至三更．不止．不胜倦苦．舍之去．伯兀从弟伯禔说．