　　梓潼神梦之灵．前志已载矣．成都人罗彦国．累试不第．既四举．斋戒乞梦．梦蔡鲁公谓曰、已奏除公枢密直学士矣．次年省试又下．乃以累举恩．得密州文学．犀浦人邵允蹈．绍兴七年被乡荐．亦乞梦于神．梦神告曰、已与卿安排甲门高第矣．及类试．果为第一．乃刻石纪于庙西庑．后罢眉州幕官．赴调临安．舟行至闸口镇．病死．始验甲门之语．盖闸字也．