　　秦氏建康永宁庄．有牧童桀横．常骑巨牛．纵食人禾麦．民泣请不悛．但时举手扣额．诉于天地．绍兴二十四年三月中．正食麦苗．风雨雷电总至．牛及童俱震死．同牧儿望见空中七八长人．通身著青布衣．于烈焰中提童去．又一人挈牛升虚．凿其脑后一窍．阔寸许．舌出一尺．火燎其毛无遗．监庄刘稳．命舁牛弃诸江．民窃揽取剥食之．刘诣尉诉．尉谕劝之乃止．