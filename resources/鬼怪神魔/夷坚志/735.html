　　福州城中羊屠家儿．年十六岁．性柔善．惟嬉游市井间．不肯学父业．父母谓之曰、汝已成长．当学世业为活．为养亲之计．浪游何益．对曰、逐日眼见已熟．要杀便能．何以学为．父以羊一刀一付之．闭诸空屋．窃窥其所为．自旦至午．但对羊默坐．忽握刀而起．指羊曰、与汝相为仇．岂复有穷极．挥刀自断其喉．父母急发壁救之．无及矣．