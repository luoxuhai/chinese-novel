　　郑毅夫内翰侄孙爟．为林才中大卿婿．成亲四年．生一男一女．伉俪甚睦．郑因入京．遇上元节．先一日、将游上清宫．偶故人留饭．食牛脯甚美．暮方至宫．才观灯殿上．忽觉神恩敝网．亟归．已发狂妄语．手指其前．若有所见．曰、(原阙五字)杀此人．当时有男子在旁．见用药．(原阙五字)旁人乃令妻也．呼问林氏．亦约略能记忆中毒者．责骂之颇峻．林氏曰、本非同举意．何为及我．其人曰、因何不言．自是郑生常如病风．数欧詈厥妻．无复平时欢意．不能一朝居．林卿命女仳离归家．冤随之不释．遂为尼．郑讫为废人．后出家著僧服．死于无锡县寺．