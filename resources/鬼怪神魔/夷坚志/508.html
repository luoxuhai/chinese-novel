　　婺州永康人徐偲、字彦思．素以能文为州里推重．乡人欲为父祖立铭碣．必往求之、平生无时顷辍读书．后仕至建州通判归．暮年忽病忘．世间百物、皆不能辨．与宾客故旧．对面不相识．甚至于妻孥在前．亦如路人．方食肉不知其为肉．饮酒不知其为酒．饥渴寒暑昼夜之变．一切尽然．手亦不能作一字．阅三年乃卒．盖苦学精思．丧其良心云．喻良能说．