　　东平梁氏乳媪崔婆．淄州人．为宣义郎元明乳母．平生茹素．性极愚．不能与同辈争长短．主母晁夫人．留意禅学．崔朝夕在旁．但能诵阿弥佛．虔诚不少辍．不持数珠．莫知其几千万遍．绍兴十八年．年七十有二．得疾洞泄不下床．然持念愈笃．忽若无事时．唱偈曰、西方一路好修行．上无条岭下无坑．去时不用著鞋袜．脚踏莲花步步生．讽咏不绝口．人问何人语．曰、我所作．婆婆何时可行．曰、申时去．果以其时死．十月五日也．用僧法焚之至尽．舌独不化．如莲华然．元明子友．