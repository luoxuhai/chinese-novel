　　广西昭州．最为疠毒之地．而山水颇清婉．郡圃有亭名天绘．建炎中．郡守李丕．以与金国年号同．欲更之．乞名于寓公徐师川．久而未得．有范滋者．为易曰清辉．已揭榜．徐谒李同坐亭上．少焉策杖于四隅．视积壤中有片石．班班如文字然．命取而涤之．乃丘浚所作记．其略云．予择胜得此亭．名曰天绘．取其景物自然也．后某年月日．当有俗子易名清辉者．可为一笑．考范生初命名之日不少差．