　　毫州盖老君乡里．故立太清宫．崇事之．尝有道人卖药者、敝衣贫窭．而意气扬扬甚倨．携药炉诣殿下烧药．大言自尊．指圣像曰、此吾之弟子也．吾为老君师聚观渐众．须臾．火自炉出．灼其衣．焰发满身．惊而走．左右以水沃之．不灭．狂走廷中．火所经．他物不焚．独焚厥身．已而北面像前．若首伏者．遂毙．视其躯干．皆灼烂矣．