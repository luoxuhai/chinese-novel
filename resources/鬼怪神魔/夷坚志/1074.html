　　汪安行、徽州绩溪人．既改官．调知庐州舒城县．阙到而代者再任．汪欲走都下．别谋之．到郡．见教授林文潜．同年生也．劝之曰、二年缺正自不易得．何以易为．汪即有归志．夜梦人促其行云．已得国子监差遣矣．寤而喜．语其仆．复决行．讣至都数日．乃被敕差充国子监别试所誊录对读官．给本监讲堂印一纽．所谓差遣者乃如此．孰谓小事非前定乎．