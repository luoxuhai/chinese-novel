　　郢州江中、积苦老鼋出没．为堤岸及舟船之害．郡设百千赏募人杀之．有渔者出应募．问所须．但求一渡船．两人操楫．大瓮一枚．猪肝一具．及铁钩环索之属．至日登舟．穴瓮底．以钩絓\肝置其内．顺流以行．移时鼋出食肝并吞钩．首不能缩．怒甚．引颈出于瓮．欲犯船而身碍瓮间．进退不可．渔者以棰击其首．紞然而没．则放索随之．任其所往．度已困．复举索引钩．又击之．至于三四．鼋死、始桌舟牺岸．邦人观者如堵．喜其去害．争出钱与之．盖鼋性嗜猪肝．渔者知之．又得操纵之术．故为力甚易．仲秉说．