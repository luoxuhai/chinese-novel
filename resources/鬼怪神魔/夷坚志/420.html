　　李谟、居无锡．正与客饮．有道人扣门曰、吾自青城上来．刘高尚先生、使我见公．欲有所言．阍人曰．宝文方饮酒．不敢白．再三请之．不可．道人不乐．曰、假笔来．吾欲记名字．阍人与之．即书户上曰、日转庭槐影渐移．重门复屋传呼迟．不如拂袖穿云去．说与落花流水知．题毕而去．曰、吾所谓小郗者也．谟闻之．怅恨自失者累日．李纶说．