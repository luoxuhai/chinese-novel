　　崇安人彭盈．纳粟得将仕郎．既受命．诣妻家致谢．其家养七八犬．甚大且恶．居深山间．素无官人登门．彭服绿袍．拜妻母未竟．群犬不吠．同时而出．一犬先啮幞头．众犬环搏之．面皮耳鼻皆破．滚转于地．家人惊迫．以巨棒痛击方退．彭已困卧血中．惛不能知人．两日而死．犬吠所怪．盖真有之．钟士显侍郎．只一子．荫补入官．往妻族讲礼．毙于犬．其事正同．