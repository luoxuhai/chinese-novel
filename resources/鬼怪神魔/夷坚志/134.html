　　元符戊寅岁．睦州建德人黄司业者．失其四岁男子．日夜悲泣．梦之曰．儿已受生．无用相忆．儿前生尝为宰相．坐诬陷善人．谪为公家子．隅又有小过．复再谪．今只在数里间方十四秀才家．他日当有官．毕此一世．后却生佳处矣．明日访方秀才．果得子．以十二月一日生．正与黄氏子亡日同．黄请观之．儿跃然甚喜．与之物．即举手如欲取状．黄归．遂不复哭．十四秀才者．名逸．官至朝请郎．所生子名序．绍兴十二年登科．然仕才至常山丞以死．寿五十有三．右三事皆余执度丈特言．