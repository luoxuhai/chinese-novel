　　韩郡王居故府时．有小妓二十辈．其子子温．年十二岁．与妾宁儿者．晚戏东厢下．见一人行前．容止年状．亦一小妓也．呼之不应．乃大步逐之．子温行甚遽．其人雍容缓步．初不为急．然竟不可及．将至外户．子温大呼．忽已在庭下．化形如匹练．迸为火光．赫然入沟中而灭．问宁儿所见皆同．归白其父．皆以为当有伏尸．或宝物．欲发地验之．既而以功役甚大．乃止．