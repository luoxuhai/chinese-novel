　　绍兴戊午冬、予兄弟同奉先夫人之丧．居无锡大池坞外家坟庵．庵前后巨松二万株．次年春、两松各结一毬．松高四五丈．毬生其颠．四向翠叶围绕．宛然天成．庵僧绍明曰、近村边氏墓松．亦曾如此．其状差小．而其孙安野秀才预荐．今数二而大．岂非沈氏有二子登科乎．是时内兄沈自强、自求、方应进士举．既而皆不利．而予伯氏、仲氏、乃以壬戌年中博学宏辞．盖习此科时．正在庵肄业．遂合二毬之瑞．