　　无锡人陈彦亨．居南禅寺侧．妻边氏有身．梦女子红衣素裳．掬水廷下．仰视曰．妾昆山县陈提举女也．来南禅赴水陆会．若功德圆就．当生夫人家为男子．如其不然．亦可为女也．边氏视此女甚美．谢曰．为儿女非所敢望．幸来相过．肯啜茶足矣．女笑而去．既寤以告彦亨．使询之．果有陈彦武提举者．自昆山来．为十八岁亡女设水陆．明日．边生一子．