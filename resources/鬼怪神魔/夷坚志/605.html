　　成都孔目吏王生、住大安门外．每五鼓趋府．必诵大随求咒一通．将及门．率值妇人行汲．如是久之．一旦有惑志．诵咒稍辍．妇人忽至前曰、我每旦将过此．吾主公必夙兴．如有所敬者．故我汲水不敢缓．今日独否．君岂有所慢乎．王生竦然而去．固不晓其语．晚归过江渎庙心动．亟入瞻谒．见壁画一妇人．手持汲器．盖平生所见者．