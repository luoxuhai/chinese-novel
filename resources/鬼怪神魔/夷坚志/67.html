　　黄衡、字平国．建州浦城人．绍兴十年．自秘书省正字出通判卲武军．未赴任而卒．卒之三年．里人有为商而死于宣城者．其家未知．魂归附语家人曰．我某月某日以疾终于宣州．从行某仆实殡我．敛时仓卒．遂遗一履．既入幽府．遇黄省元即衡也怜我跣足行．以鞋一緉与我．仍令一介引我归．是以至此．家人曰．黄公今何在．曰．见判阴闲一司极雄紧．家人方持泣．遽舍去．其子即日往宣州取丧欲火之．启棺验视．果跣一足．