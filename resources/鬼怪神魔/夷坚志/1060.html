　　王仲礼因作屋．就隙地取土．遂成洼池．得黑石小块．才广二寸许．汲水涤之．上有白龟白鹤．形模宛然．鹤之尾龟之背．则纯黑．初谓前人染成者．稍刮磨之实然．于是盛以磁器．置之书案．犹未觉其异．他日夕阳透窗．正照鼎上．二物皆浮起于水中．取出谛视．元在故处．复置诸水．则亦如先所见．始加珍秘．时绍熙甲子岁也．至于乙亥恰一纪．忽焉失之．