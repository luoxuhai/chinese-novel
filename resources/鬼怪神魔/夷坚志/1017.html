　　世人饮啄之物．各有冥籍．传记所载．及丙志所书材乂弟妇猪肉．皆是也．泉南为海错崇观之地．杯盘之间．非醋不可举箸．李氏一妇．独不能饮涓滴．其弟因梦入冥对事．临放还．过廊庑诸曹局．见门上榜曰、食料案．就视之．正得泉州一簿．白吏借检视．于女兄之下．每日所食．纤细悉具．但无醋字．乃取笔书醋半升三字．及寤而病瘳．女兄自是日遂啖醋如常人．