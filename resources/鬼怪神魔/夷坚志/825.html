　　绍兴三十一年．(原阙八字)于杨州．予从事枢密行．府在(原阙七字)有客诣府上书云以．太一局(原阙八字)当以冬至前有萧墙之变．(原阙九字)八日冬至．天重阴．提举(原阙七字)能为天文告．予曰、昨夕四鼓．(原阙六字)而东北忽穿漏．一大星坠焉．(原阙八字)而报至．果符两人之言．是时虏将戕其主．欲遣使报我．访得瓜州所俘成忠郎张真．使持牒请和．真到家．妻子凶服而出．谓其已战没．方命僧作四七道场．既相见．悲喜交集．真取灵几自焚之云．