　　汤致远枢密、镇江金坛人．为人刚褊．居官居乡皆寡合．乡人以故多惮与还往．其子廷直先卒．两孙皆粹谨．能反乃祖所行．族党翕然称之．隆兴二年．汤公薨．数月后、见梦干长孙曰、我生时无大过．死后不落恶趣．不须营功果．但岁方苦饥．能发廪出谷以振民．远胜作佛事．于吾亦有赖也．是夕里中人多梦汤至．其言皆同．长孙即持米五百斛．与金坛宰．使拯救饿者．且尽又以三百斛继之．袁仲诚说．