　　崇宁三年、成都人凌戡．诣阙告言蜀州新津县瑞应乡民程遇本名犯光尧嫌名．家葬父母．其坟山上常有火光紫气．诏下本郡．令速徙它处．仍命掘其穴成池．环山三里内．自今不许为墓域．郡每以季月差邑官检视．明年．诏以其地屡有光景动人．宜为奉真植福之所．乃建道观．名曰寅威．赐田十顷．岁度童行二人．后二年．光尧太上皇帝诞降．实始封蜀国公．竟以潜藩升为崇庆军节度．遂应火光紫气之符．而程氏子名适与帝嫌名同．天命昭灼如此．