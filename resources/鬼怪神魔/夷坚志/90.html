　　福州老胥夏铧者．自治平时为吏．政和中．以年劳得官．首尾四纪．尝言阅郡将多矣．无不为其党所欺．不能欺者．惟得二人焉．其一程公辟．师孟其一罗俦老．畸罗公初精明．人莫敢犯．后亦有罅可入．云罗好学．每读书．必研究意义．苟有得．则怡然长啸．或未会意．则搔首踟踌．吏伺其长啸．即抱牍以入．虽包藏机械．略不问．或遇其搔首．虽小奸欺．无不发摘．以故得而欺之．铧曰．彼好读书．尚见欺于吾曹．况于他哉．右三事．皆郡士郑东卿说．