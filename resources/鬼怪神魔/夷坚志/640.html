　　吴人周举．建炎元年．自京师归乡里．时中国受兵．所在寇盗如织．举遇星冠羽服人谓曰．子明日当死于兵刃．能诵十字经．不唯免死．亦能解冤延寿．举跪以请．云九天应元雷声普化天尊十字是也．拜而受之．明日果遇盗．逼逐至林间．窘惧次．猛忆昨语．亟诵一声．犹未绝口．雷声大震．群盗惊走．遂得脱．赵学老说．