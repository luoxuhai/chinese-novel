　　宣和中、乡人董秀才．在州学、因如厕．见白衣妇人．徘徊于前．问其故．曰、我菜圃中人也．良人已没．藐然无所归．董留与语．且告以斋舍所在．至夜、遂来并寝．未几得疾．同舍生或知之．以白教授．教授造其室．责之曰、士人而为异类所冯．何至此．扣其所有．曰、但尝遗一衵服．取胝之．秽而无缝．命投诸火．遣诸生踪迹焉．一老圃曰．向者小儿牧羊．一牝羊坠西廊井中．不可取．今白衣而出．岂其鬼欤．呼道士行法．咒黑豆投于井．怪乃绝不至．然董亦死．