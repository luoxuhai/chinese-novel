　　兴化人吴公诚、字君与．年七十．以大夫致仕．梦人告曰．公犹有俸金七百千在官．既觉．取券历会之．凡积留未请者．正如其数．乃谓诸子曰．我所得止此．且置勿请．庶稍延我寿．子如戒缄封．不复言．后一年而卒．计挂冠后所入半俸．适满七百千．乃非昔日所积者．既服除．其子与郡守有旧．悉以向所当得者复给之．