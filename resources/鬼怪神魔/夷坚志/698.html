　　平江乐桥民家女．既嫁．每夕为妖物所扰、母念之切．乃与同榻卧．将伺察之．财日暮．则一人从地踊起．垂两髻于背．红繻弈然．大声如疾雷．地亦随合．凡数夕如是．以告其夫．夫穿地觅之．仅二尺许．得一铜铃．以红带系其鼻．始忆数年前朝廷申严铜禁．故瘗铃土中．久而忘之矣．即击碎弃之．女疾遂愈．右四事皆朱似叔召说．