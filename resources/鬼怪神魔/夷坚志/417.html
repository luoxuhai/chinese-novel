　　乡士詹林宗．绍兴三十二年．读书于成西妙果塔院．晨起．巾栉有小蛇．正据巾上．移时方去．逮秋试中第五人．乾道元年．当科举．往近村大塘湖僧庵肄业．默自祷曰、前三年灵瑞、已得第五．今举或魁选．当感大蛇为兆．祷之明日．方独坐作尚书义．有蛇不知从何来．蟠其坐侧．伸首顾眄．惊之不动．久乃趋出．詹殊自喜．及揭榜果第一人．