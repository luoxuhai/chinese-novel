　　乾道辛卯岁．饶州久不雨．江流皆涩．阁山渔者三人．空手入番江捕鱼．二人先出．其一觉两股忽冷加冰．微有涎沬．惧枭穴其下．故急出．独一人不见．告其家守之．至暮而还．后二日、尸浮于五里外．左股下一穴如拳大．举体皆白．盖为枭所绕而吮其血也．枭状全与鳗鲡鱼同．长至八九尺．亦蛟类也．阁山民李十尝捕得之．