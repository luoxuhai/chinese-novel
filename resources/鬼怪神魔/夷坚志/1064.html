　　番阳士人黄安道、治诗．累试不第．议欲罢举为商．往来京洛关陕间．小有所赢．逐利之心遂固．方自京赍货且西．适科诏下．卿人在都者．交责之曰、君养亲忍不自克而为贾客乎．不得已同寓一寺．夜梦人者道服仙衣．据案坐．前有簿书．呼语之曰、此先辈榜．黄意其神也．再拜哀祷．求知姓名．仙问汝谁氏子何许人．具以对．乃启簿累叶．指一黄戛示之．曰、君也．对曰、姓是名非．恐必不然．仙曰、是矣．至于再三．黄始沉思曰、然则当易名应之耳．谢而且退．仙又曰、典谟训诰．是汝及第时．黄寤与乡人语．疑所治经复不同．或劝使并改经．遂名戛．而以书应举．即预荐．到南省．第二道义题．问典谟训诰誓命之文．果登第．