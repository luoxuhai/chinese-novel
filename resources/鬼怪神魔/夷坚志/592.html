　　兴州长道民．以钓鱼为业．家在嘉陵江北．每日必拏小舟过江南．垂纶于石上．至晡而返．老矣尚自力不辍．一日且暮．犹不归．妻子遥望之．民宛然据石如常时．而呼之不应．疑以为得疾．其子遽鼓桌往视．见蓑衣覆其体．是日未尝雨．民元不持蓑笠行．既至已死．但蚯蚓遍满身中．咂啮不置．若披蓑茸茸然．盖平生取鱼用蚓为饵也．