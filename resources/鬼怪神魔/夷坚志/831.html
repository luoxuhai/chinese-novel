　　时适者．徐州(原阙十三字)乡人梦见之．说朋友间事甚详．乡人问曰、时仲亨如何．曰、刘豫榜中当及第．寤而告适．适谓豫乃济南人．既为御史矣．未知与同姓名者复何在．固不信也．后十五年．当逆豫僭窃时．乃中其(原阙一叶)两头不能伸缩．恶之．以与潜山观道士．使养于山间．不数日失去．是冬、栋妻赵氏卒．以为不祥之兆．盖亦偶然耳．右三事王嘉叟说．