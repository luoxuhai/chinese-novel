　　乾道闲．仁和县一吏．早衰病瘠．齿落不已．从货药道人求药．得一单方．只碾生硫黄为细末．实于猪脏中．水煮脏烂．同研细．用宿蒸饼为丸．随意服之．两月后饮啖倍常．步履轻捷．年过九十．略无老态．执役如初．因从邑宰出村．醉食牛血．遂洞下数十行．所泄如金水．自是尪悴．少日而死．李巨源得其事于临安入内医官管范．尝与王枢使言之．王云．但闻猪肪脂能制硫黄．兹用脏尤为有理．亦合服之久．当见功効也．