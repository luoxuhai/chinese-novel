　　绍兴初、汉阳军有寡妇．事姑甚谨．姑无疾而卒．邻家诬妇置毒．诉于官．妇不胜考掠．服其辜．临出狱．狱卒以石榴花一枝簪其髻．行及市曹．顾行刑者曰、为我取此花插坡上石缝中．既而祝曰、我实不杀姑．天若监之．愿使花成树．我若有罪．则花即日萎死．闻者皆怜之．乃就刑．明日花已生新叶．遂成树．高三尺许．至今每岁结实．