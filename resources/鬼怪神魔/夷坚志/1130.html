　　绍兴庚午岁十一月．建昌新城县永安村．风雪大作．半夜、村中闻数百千人行声．或语或笑．或歌或哭．杂扰匆遽．不甚明了．莫不骇怪．而凝寒阴翳．咫尺莫辨．有胆者开门谛视．略无所睹．明旦雪深尺余．雪中迹如兵马所经．人畜鸟兽之踪相半．或流血污染．如此几十许里．入深山乃绝．自十八卷至此．除路当可一事外．皆建昌士人邓植端若转为予言．