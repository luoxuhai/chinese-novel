　　罗巩者．南剑沙县人．大观中在太学．学有祠甚灵显．巩每以前程事．朝夕默祷．一夕神见梦曰．子已得罪阴闲．亟宜还乡．前程不须问也．巩平生操守鲜有过．愿告以获罪之由．神曰．子无他过．惟父母久不葬之故耳．巩曰．家有弟兄．罪独归巩．何也．神曰．以子习礼义为儒者．故任其咎．诸子碌碌．不足责也．巩既误悔．乃急束装遽归．乡人同舍者问之．以梦告．行未及家而卒．曹绩说．巩乃曹祖姑婿也．