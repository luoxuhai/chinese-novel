　　朱丞相留守南京．虏寇来攻．方修守备．夜巡城至南门．见壕外光照地．冏然如烛．遣人视之．无物也．谨识其处．旦而掘之．得一铜方印．大径寸．古篆四字．曰朱胜私印．铜色深绿．制作甚精．朱公名胜非．而印．曰朱胜私．亦异矣．右八事皆见朱丞相秀水间居录． 　　乾道八年．予仲兄留守建康．亦发土得印．径寸七分．其文十二字．曰西道行营水陆诸军都虞候印．欲考其何时而未暇也．