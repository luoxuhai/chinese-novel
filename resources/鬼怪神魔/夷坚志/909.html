　　绍兴甲子五月．江浙闽所在大水．崇南县黄亭镇人百余家尽走．登扣冰庵以避之．门廊堂殿皆满．建阳人吴辉．娶黄亭蓝氏．端午日．妻归宁．正值水祸．同一妾从父母栖于庵之钟楼．睡觉．闻鸡鸣．则身乃在山上松林中．莫知所以能至．迨旦观之．盖庵后山也．妾亦在旁．父母与家人皆不见．凡来庵中千口．其得生者十之一．悉若虚空中有人送出者．庵屋尽为水荡去．地面亦无复存．