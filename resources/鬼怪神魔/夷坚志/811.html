　　宋文安公白开封人．葬于郑州再世矣．方士过其处．指墓侧涧水．曰、此在五行书极佳．它日当出天子．宋氏闻之惧．命役徒悉力闭塞之．遂为平陆．自是宦绪下进．亦不复有人登科．崇宁初、大水泛溢．冲旧涧成小渠．仅阔尺许．明年．曾孙涣擢第．距文安之没正百年．又六年．兄榘继之．然涣仕财至郡守．榘得博士以没．其后终不显．榘与予妇翁同门婿也．