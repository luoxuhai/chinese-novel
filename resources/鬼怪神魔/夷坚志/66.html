　　予宗人性喜猎．遇其兴发．虽盛寒暑不废．末年得疾．背生三物．隐隐皮肉闲．数日头足皆具．俨然三鳖也．已而能动．或以鱼诱之．则其头闯然如欲食状．稍久左右啮食．痛不可忍．凡月余而死．死五日．其灵凭子岳之妇．语曰．我坐好猎．生受苦报．今日犹未已．冥闲方遣使追我猎具为证．及其未至．可取罔罟之属急焚之．无重吾罪．岳如其言遂去．时绍兴七年也．