&nbsp;&nbsp;&nbsp;&nbsp;卢生<br><br>&nbsp;&nbsp;&nbsp;&nbsp;李弘农令之女，卢生聘之矣。及吉日，女巫谓夫人曰：「佳婿卢郎，信长髯者乎？」夫人曰「然」。女巫曰：「是非夫人之子婿也。夫人之婿，形中而白，且无须也。」夫人惊曰：「吾女今夕得适人乎？」巫曰「得」。夫人曰「既得适人，又何云非卢郎也？」巫曰：「我亦不识也。」举家怒巫而逐之。<br><br>&nbsp;&nbsp;&nbsp;&nbsp;及卢亲迎，见女，忽惊而奔。众宾追之不返。李弘农素负气，不胜其愤，且恃女容可人，尽邀客人，呼女出拜。指之曰：「此女岂惊人者耶？今不觌面，人且以为兽形也。」众皆愤叹。弘农曰：「此女已奉见矣，如有能聘者，愿应今夕佳期。」郑任为卢之滨，在焉。遂起拜，成礼。家众视其貌，即巫之所言也。<br><br>&nbsp;&nbsp;&nbsp;&nbsp;后郑任逢卢，问其故。卢曰：「两眼赤且大，如盏。牙长数寸，出口两角。宁不惊而奔乎。」郑、卢素相善，乃出妻以示之，卢大惭而退。<br><br>&nbsp;&nbsp;&nbsp;&nbsp;李君<br><br>&nbsp;&nbsp;&nbsp;&nbsp;江陵副使李君，未第时，于华阴店中见白衣人，与之围炉饮啜，随与同行。至昭应，白衣人曰：「凡事预定，不可多求。君欲知后事，当留一笔。」乃书三封，题缄云：「甚急则开之。」遂谢别而去：后连求第，不得，且无资粮。乃开书一封，则曰：「青龙寺门前坐。」遂往，已晚矣。坐良久，不敢归。适寺僧将闭门，见李君，延入。熟视久之，曰：「得非松滋李长官之子乎？」李君曰：「然。」憎曰：「长君，我故旧也。曾有钱二千贯，寄在我处。今还付郎君，幸之幸矣。」明日李君载而行，遂为富室。后又不第，进退两难。再开书一封，则曰：「西市辔行头坐。」即往坐楼饮。适楼下有议将钱买科甲者。问之，曰：「曾有愿出钱一千贯买及第者，约之不至。所以主试郎君在此。」李君即自买之，及第，官至殿中江陵副使。后患心痛危急，开第三封书，则曰：「可处置家享矣。」由是遂卒。<br><br>&nbsp;&nbsp;&nbsp;&nbsp;李行修<br><br>&nbsp;&nbsp;&nbsp;&nbsp;故谏议大夫李行修，娶江西廉使王仲舒女。贞懿贤淑，行修敬之如宾。王久有幼妹，尝挈以自随。行修亦深所鞠爱，如己之同气。<br><br>&nbsp;&nbsp;&nbsp;&nbsp;元和中，有名公与淮南节度李公论亲，诸族人在洛下。时行修罢宜州从事，寓居东洛。李家吉期有日，固请行修为傧。是夜礼竟，行修昏然而寐，梦己之再娶，其妇即王氏之幼妹。行修惊觉，甚恶之，遽命驾而归。入门，见王氏晨兴，拥膝而泣。行修寻究其由，家人皆曰：「老奴于厨中自说，五更作梦，梦阿郎再娶王家小娘子。」行修以符己之梦，尤恶其事，乃强喻王氏曰：「此老奴梦，安足信。」元何，王氏果以疾终。<br><br>&nbsp;&nbsp;&nbsp;&nbsp;王公悲恸且极。遂有书疏，意托行修续亲。行修伤悼未忘，固阻王公之请。有秘书卫随者，即故江陵尹伯玉之子，有知人之鉴，言事屡中，忽谓行修曰：「侍御何怀亡夫人之深乎？如侍御要见夫人，奚不问稠桑王老。」<br><br>&nbsp;&nbsp;&nbsp;&nbsp;后二三年，王公屡讽行修，托以小女，行修坚不纳。及行修除东台御史，是岁，汴人李介逐其帅，诏征徐泅兵讨之。行修缓辔出关，程次稠桑驿，已闻敕使数人先至，遂取稠桑店宿。至是日造曛瞑，往逆旅间，有老人自东而过，店之南北，争牵衣请驻。行修讯其由，店人曰：「王老善彔命书，为乡里所敬。」行修忽悟卫秘书之言，密令召之。遂说所怀之事。老人曰：「十一郎欲见亡夫人，今夜可也。」乃引行修，使去左右，屣屦，由一径入土山中。又涉一坡，近数仞，坡侧，隐隐若见丛林。老人止于路隅，谓行修曰：「十一郎但于林下呼『妙子』，必有人应。应即答云：『传语九娘子，今夜暂将妙子，同看亡妻。』」行修如王老教，呼于林间，果有人应。仍以老人语传人。有顷，一女子出，行年十五，便云：「九娘子遣随十一郎去。」其女子言讫，便折竹一枝跨焉。行修观之，迅疾如马。须臾，与行修折一竹枝，亦令行修跨，与女子并驰。依依如抵西南。行约数十里，忽到一处，城阙壮丽，前经一大宫，宫有门。乃云：「但循西廊直北，从南第二院，则贤夫人所居。内有所睹，必趋而过，慎勿怪。」行修心记之。循西廊，见朱里堤幕下灯明，其内有横眸寸余数百。行修一如女子之言，趋至北廊。及院，果见行修十数年前亡者一青衣出焉，迎行修前拜，乃赍一榻云：「十一郎请坐，娘子续出。」行修比苦肺疾，王氏尝与行修备治疾皂英子汤。自王氏之亡也，此汤少得。至是，青衣持汤，令行修啜焉，即宛似王氏手煎之味。饮未竟，夫人遽出，涕位相见。行修方欲伸离恨之久，王氏固止之曰：「今与君幽显异途，深不愿如此，贻某之患。苟不忘平生，但得纳小妹鞠养，即于某之道尽矣。所要相见，奉托如此。」言讫，已闻门外女子叫：「李十一郎速出！」声什切。行修仓卒而出，其女子且怒且责：「措大不别头脑，宜速返！」依前跨竹枝同行。有顷，却至旧所。老人枕块而寐，闻行修至，遽起云：「岂不如意乎？」行修答曰「然」。老人曰：<br><br>&nbsp;&nbsp;&nbsp;&nbsp;「须谢九娘子遣人相送。」行修亦如其教。<br><br>&nbsp;&nbsp;&nbsp;&nbsp;行修困惫甚。因问老人曰：「此等何哉？」老人曰：「此原上有灵应九子母祠耳。」老人行，引行修却至逆旅。壁荧荧，枥马啖刍如故，仆夫等昏惫熟寐。老人因辞而去。行修心帻然一呕，所饮皂英子汤出焉。<br><br>&nbsp;&nbsp;&nbsp;&nbsp;时王公亡，移镇江西矣。从是，行修续王氏之婚，后官至谏议大夫。<br><br>&nbsp;&nbsp;&nbsp;&nbsp;卢求<br><br>&nbsp;&nbsp;&nbsp;&nbsp;杨嗣复，李翱之妹婿也。卢求者，翱之子婿也。嗣复主试时，卢求不第。翱典合肥郡，识一道士，奇之。令备奏章，问卢功名焉。道士乃饮酒数斗，稍寝，整衣北拜。对案手疏二缄，授翱曰：「有主试，方开小缄。见榜，方开大缄。不可错乱。」及定主试，仍杨嗣复也。小缄云：「裴头黄尾，三求六李。」翱亦未知卢求之果得功名否也。及张榜，状元即裴求也。卢求次之。榜未者黄驾也。翱始开大缄，缄中并无他说，但抄彔所张之榜耳。翱益奇敬之。<br><br>&nbsp;&nbsp;&nbsp;&nbsp;后翱领襄阳，道士复来曰：「公之政美，当有善报。盍出子女示之。」既视翱子，乃曰：「不及公矣。」又曰：「三女皆贵人母也，外孙必皆宰辅。」后果卢求子卢携，郑亚子郑畋，杜审权子杜让能，皆官将相。<br><br>&nbsp;&nbsp;&nbsp;&nbsp;秀师言记<br><br>&nbsp;&nbsp;&nbsp;&nbsp;唐建中未，崔晤、李仁钧，表兄弟也，同候调京师。荐福寺一僧名神秀，晓阴阳术，崔李共问己之祸福焉。僧不应，而私厚礼李曰：「君今选江南县，甚称意。又六年，摄本府纠曹，合监刑小僧。乞将小僧骸骨，葬于瓦棺寺后松林中，则僧愿也。」言讫堕泪。又曰：「崔之福，已尽此矣。崔之孤子，君实扶之。崔之孤女，君之继室也。秘之秘之。」崔诘朝问李，李曰：「无他说也，但云李当作崔之婿耳。」崔妄其言不信。<br><br>&nbsp;&nbsp;&nbsp;&nbsp;后果僧坐泄宫中密事，付李笞死。李捐俸，赁瓦棺寺地，筑浮图以葬之。未几。一军伶前白曰：「一女子求婚于君。云君之表姪女也。」召而问之，乃：知即崔晤之女也。晤已死五六年矣。晤子女因不能糊口，乃随叔晔来至李之任所，而晔又不知所之矣。李怜而纳之，曰：「僧之言信也。」<br><br>&nbsp;&nbsp;&nbsp;&nbsp;尉迟敬德<br><br>&nbsp;&nbsp;&nbsp;&nbsp;隋未，太原一书生，家邻官库，因穴入之。内有金甲人持戈曰：「此钱数万贯，尉迟公之有也。得尉迟帖来，任汝所取。」书生乃遍访之，适裸身锻铁处得尉迟敬德焉。尉迟方蓬首锻炼，书生乃伺其歇也，拜之曰：「生贫困，乞借君钱五百贯可乎？」尉迟曰：「吾打铁人耳，何故侮我。」生曰：「若能哀悯，但赐一帖足矣。尉迟大笑，即书付之。书生以帖至库，金甲人即令书生系之于梁上，而以五百贯与之。<br><br>&nbsp;&nbsp;&nbsp;&nbsp;后敬德立殊功，请归乡里，敕赐钱一库。阅其簿，则失五百贯矣。主库者乃于梁上得帖，即尉迟之手笔也。尉迟大惊，召书生问其故而礼之。出库钱，聚故旧而分之。<br><br>&nbsp;&nbsp;&nbsp;&nbsp;车公<br><br>&nbsp;&nbsp;&nbsp;&nbsp;唐贞元中，万年县捕贼官李公，以脍食客。脍未至，适一客遽然来曰：「我能识定数。」李公曰：「今日食脍，抑谁不得食者？」客微笑曰：「惟足下不得食耳。」李公不信。适京兆尹来召，李公趋赴，且曰：「庖人必留脍以待我。」及李公归，御脍将食，适屋毁堕，盘碎脍泥，竟不得食。<br><br>&nbsp;&nbsp;&nbsp;&nbsp;崔洁<br><br>&nbsp;&nbsp;&nbsp;&nbsp;太府乡进士陈彤，能知定数。崔洁谓其妄，不信也。同寓长安。一日，陈谓崔曰：「我当与汝食于裴公亭。」崔笑之，不应也。至午，同过天门街，逢卖者。崔爱其鲜也，买之，乃谋食所。左右曰：「裴公亭近，可食也。」崔始惊悟，谓陈曰：「解是者谁也？」陈曰：「第一部乐人，衣紫者也。」乃备砧刀待之。适衣紫者三四人来，熟视曰：「甚鲜也。」其一人拊刀砧曰：「有脍不能解乎？我解之，但祈分而已。」崔谓陈曰：「彼得食乎？」陈曰：「不得食也。止有三千里外九品官，得食半碗汁耳。」既解，忽人来呼紫衣曰：「驾幸龙首池，唤第一部乐人。」紫衣急应呼而去。崔、陈食毕，适延县尉李耿来谒。崔索食之，止半碗汁矣。李果捧食之而去。<br><br>&nbsp;&nbsp;&nbsp;&nbsp;张太<br><br>&nbsp;&nbsp;&nbsp;&nbsp;京师有王四老，镪贯巨万。张太者，其故人之子也。贫无糊口，丐于王门，王遽叱之。王妻曰：「叱者谁也？」王老曰：「故人子也。」妻曰：「既故人子，不周之，而叱之何哉？」遂呼太礼食，教之话言，助之十金。曰：「以是贸易，慎毋妄费。」太亦能警省，王老亦颇爱之，遣姪随太贩木荆南。奈江行甚迟，二子谋先陆进。一夕，月下见水面有缸盛物，自远浮来，其行如飞。二子揽之，缸流不止，止得缸爿一片。明夕，舍于田翁。田翁曰：「得非张太乎？」太曰：「子何以知我也？」翁曰：「昨夕得一缸金银，内有一银牌曰：『张太应得五百金。』故拱候久矣。」随以五百金还张太。复出五十金赠之，太不受。翁乃作饼五十，每饼藏银一两送之。二子途中渴甚，乞浆，一田妇欣然与之。二子衔感，以五十饼酬之。妇随以一付儿，以四十九示夫。夫曰：「盍同一鸡，携送汝父，告借银息肩可乎？」妇之父，即得缸之田翁也。翁笑曰：「饼中五十金不受，反来告贷耶？」妇惊，将儿手中饼开之，则又无银者。翁究其故，乃知妻作饼时，偶有一饼失置银者。翁乃叹曰：「数也，命也，不可强也。」予女十金而遣之。<br>