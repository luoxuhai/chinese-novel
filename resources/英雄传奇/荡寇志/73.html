
&nbsp;&nbsp;&nbsp;&nbsp;识语<br><br>&nbsp;&nbsp;&nbsp;&nbsp;俞煐<br><br>&nbsp;&nbsp;&nbsp;&nbsp;谨按：是书之作，始于道光中叶。尔时无所谓寇焉，名之曰《荡寇志》者，盖思之深，虑之远尔。迨至咸丰元年，始付剞劂氏。时值寇焰方张，古月老人乃更其名曰《结水浒》，行之于世，历有年所。但迩来区宇荡平，既除既治，所谓寇者，则又自有而之无矣。故仍其名而曰《荡寇志》者，匪特昭其实，亦微，伯氏之先知灼见，已在数十年之前也。自兹以始，我国家垂光锡柞，叶奕蕃昌，九州四海，悉主悉臣，亿载万年，为父为母，既无所为寇，并无所为荡矣。椅欤休哉，侯其祎而！<br><br>&nbsp;&nbsp;&nbsp;&nbsp;同治重光协洽阳月，山阴少甫氏俞煐识于穗垣之退思轩。<br><br>&nbsp;&nbsp;&nbsp;&nbsp;续序<br><br>&nbsp;&nbsp;&nbsp;&nbsp;半月老人<br><br>&nbsp;&nbsp;&nbsp;&nbsp;夫防乱于未乱之先，智虽竭而心犹虑其不足；启乱于未乱之始。机一动而祸已伏于无穷。六经、四子之书，所以绝人心之私伪，即以杜斯世之乱萌也。而后世犹有敢于纵恣，以肆行而无忌者。况复有启之者欤？施耐庵之有《水浒传》也，其中一百八人，虽极形其英雄豪杰之谊气，而实着其邸张跋扈之非为。不然，当四海一家之时，而雄据一隅以自行其志，名之曰“聚义”，谁非王土，谁非王臣，天下岂有两义乎？迨至有罗贯中之《后水浒》出，直以梁山之一百八人为真英杰，真忠义，而天下之祸即由是而始。予少时每遇稗官小说诸书，亦尝喜涉猎，而独不喜观前后《水浒》传奇一书。盖以此书流传，凡斯世之敢行悻逆者，无不藉梁山之鸱张跋扈为词，反自以为任侠而无所忌惮。其害人心术，以流毒于乡国天下者，殊非浅鲜。近世以来，盗贼蜂起，朝廷征讨不息，草野奔走流离，其由来已非一日。非由于拜盟结党之徒，托诸《水浒》一百八人，以酿成之耶？俞君吉甫次兄仲华先生，少年颖悟，博极群书，凡天人性命之书，以及稗官野史之说，无不流览，浃洽贯通，卓然为一代硕儒，不独浙之名士而已。初从尊人先大夫宦游粤东，既而归浙，着《荡寇志》一书。由七十一回起，直接《水浒》，又名之曰《结水浒传》，以着《水浒》中之一百单八英雄，到结束处，无一能逃斧钺。俾世之敢于跳梁，藉《水浒》为词者，知忠义之不可伯托，而盗贼之终不可为。其有功于世道人心，为不小也。迩来赖圣天子威灵，两宫皇太后厚福，凡跳梁小丑，无不俯伏授首，宇内渐次荡平。耐庵、贯中之前后《水浒传》，贻害匪浅；仲华失生之《荡寇志》，救害匪浅，俱已见之于实事矣。昔子舆氏当战国时，息邪说，距诐行，放氵㸒辞，韩文公以为功不在禹下。而吾诓《荡寇志》一书，其功亦差堪仿佛云。仲华性惆傥，淡泊不以功名得失为念，以酒一壶，铁笛一枝，分系牛角，游行于西湖之上，自号为“黄牛道人”。其于人世轩冕，不啻视若泥涂。以岐黄行世，复着有《医学辨症》，属稿未镌。设使有志功名，出其文经武纬之才，以拯斯民之水火饥溺，其勋业吾知其必有观也。虽然，仲华功虽不在当时，而《荡寇志》一书，其功非浅，抑亦可以不朽矣。余虽不获与仲华游，幸与吉甫游，常聆其言，因得以慨想其梗概焉。吉甫胸襟淡恬，拙于逢时，虽迍遵淹蹇，一笑付之，恂恂然于物无忤也。将续刻是书，因赘其言于左。时上章敦奘腊月，桂林半月老人序于羊城之扫闲轩。<br><br>&nbsp;&nbsp;&nbsp;&nbsp;续序<br><br>&nbsp;&nbsp;&nbsp;&nbsp;俞灥<br><br>&nbsp;&nbsp;&nbsp;&nbsp;客有以《荡寇志》问于予者，曰：仲华一韦布之儒，手无尺寸之权。海内升平日久，人心思乱，患气方深，仲华独隐然忧之，杜邪说于既作，挽狂澜于已倒，其忧世之心，可谓深也已矣；其立说之旨，可谓正也已矣。然而附仙女之真灵，托长安之一梦，抑又何其诞也！是必有说以处此矣，敢以质谱吾子。予乃矍然曰；微子言，予亦几忘之矣。呜呼，予兄弟七人，仲华乃次见也。幼失恃，钱太淑人抚养成立。家藏书万卷，旯数年卒其业，于古今治乱之本，与夫历代兴废之由，罔不穷其源委；下至稗官小说，风俗所系，人心攸关，尤致意焉。弱冠，侍先大夫游于粤。嘉庆中叶，黎民滋事，先大夫奉檄驰办，兵不及发，挺身前往。至珠厓城下，时已昏黑。黎众执火持械，如烛龙万丈，由山谷间蜿蜒而下。城内外居民，哭声不绝。先大夫下令日：毋恐！尽出尔炮械烛炬，张施于女墙上下。霎时星斗灿陈，雷霆骤至，震耳骇目。而火光之蜿蜒于山谷间者，屹然而止。乃敛得实情，激于营弁之苛索，遣人偷之曰：大兵至矣，深知尔辈苦情，不忍遽加以戮，其听我谕。单骑入贼，贼不敢动。执二人归，讯之，皆汉人，以《水浒》传奇煽惑于众，适有苛索之事，遂成斯变。于是歼厥渠魁，而以岁歉饥民鼓噪具报，乃寝其事。道光初叶，先大夫权篆桂阳，有赦囚罗喜密报曰：土棍梁得宽，结会万余人，推生员罗帼瑞为宋大哥，将起事焉。时先批钱太淑人随从任所，佐先大夫内助，悉从宽厚，仁慈隐恻，四境交推，而于狱囚尤为矜恤。罗喜援赦出囚，不忍去，涕泪交并，次日负薪以献，密告此事。盖桂阳与楚南毗连，杂出于瑶排之间，梁得宽啸聚两省愚民，约期起事。先大夫于其未集之先，调所部兵目，及三江协标下弁兵，会猎于鹿鸣关外之猿臂寨。从间道出，获首要百余人，起出叛逆歌词，及入会姓名籍贯伪册等件，约有万人，多系无知良民，被其逼胁入会。先大夫炽火于庭，焚其伪册。众皆愕然，梁得宽大声疾呼曰：狱上，必尽发乃止！立毙杖下，毁其器械，夷其巢穴，锄其强梗，而民心始定。时学政白小山太老师按临州郡，迷于大吏。至道光十二年，楚有赵金龙之变，以先大夫得是处民心，檄守两省边徼。龙光所云兄负羽从戎，即此时也。先大夫秘言其事，不欲自诩其功。兄之自序，盖从先志焉。兄生于都中，幼时多疾，有女冠陈丽卿者愈之，故云。但是书之作，始于道光六年，与兄夜坐，约三更后，星光如筛，尽下西北隅；少顷，一大星复起，众星随之。兄曰：太白侵斗，乱将作矣。孰知罗贯中之害，至于此极耶！晓白诸庭，先大夫命兄作是书，命五弟临作《细史正气录》以辅之，更五弟之名曰辅清。予于乙未科旋里秋试，晤兄于武林，其书甫就。迫庚子科复往，则书又尽删。盖三易其稿云。道光己酉仲春，得兄讣音，附遗函一帙，知死于是年元旦诵《金刚经》百遍而逝。其书曰：乱始于广东，乱终于广东（厥后果歼于粤东之潮嘉境内，其贼乃平。）予驰书于其子龙光，询是书，而午桥徐君已梓于姑苏矣。仍归板于越，盖义举也。其时龙光尚存，曾受知于罗萝村先生，以经学冠吾越郡。未数年，仅存二嫂一人，售此书为生。日久板渐滤灭，仍寄徐君补刻。讵姑苏城陷，而板亦毁弃无存。吾乡相继蹂躏，二嫂被害，兄之一脉于是乎绝。哀哉，荒梓累累，远在数千里，祭扫无人。中表钱湘贷金续刻是书，以营窀穸之资。板成，存于钱氏旅邸。予以第四子司其烝尝，俾有所归云。客去，予乃喟然叹曰：古今来史乘所载，事多失实。忠孝所存，有不能径行直达者，而始以杳渺之谈出之，固不仅《荡寇志》也。予不能为亲者讳其善，而直陈之，人倘有以此见消者，则诚无言以对矣。所可惜者，《史录》已付红羊之劫，不与之俱传耳。<br><br>&nbsp;&nbsp;&nbsp;&nbsp;同治辛未仲夏，弟晴湖俞灥谨志。<br><br>&nbsp;&nbsp;&nbsp;&nbsp;续刻荡寇志序<br><br>&nbsp;&nbsp;&nbsp;&nbsp;钱湘<br><br>&nbsp;&nbsp;&nbsp;&nbsp;噫，著书立说之未易言也！古人慎之又慎，而犹未敢笔之于书，诚以卷帙一出，即为世道人心所关系，非可苟焉己也。然而世之怀才不遇者，往往托之稗官野史，以吐其抑塞磊落之气，兼以寓其委曲不尽之意。于是人自为说，家自为书，而书之流弊起焉。盖不离乎奸、盗、诈、伪数大端，而奸也、诈也、伪也，害及其身，盗则天下之治乱系之，尤为四端之宜杜绝而不容缓者，此《荡寇志》之所由作也。且夫为盗者，诚有罪矣，而迫之使盗，不尤重乎？高俅、蔡京辈卒未能幸逃法网，其果报固已彰彰已。推之一官一邑，司牧者判一词，决一狱，未能衷诸天理，准诸人情，以是为非，以非为是，怨气充积，由微至着，酿成厉阶，变速者祸小，变迟者祸大。不必其忍并生灵，枉滥横起也，而血气心知之伦，夫固已骚然动矣。咸丰三年，五岭以南，崔苻四起，以绎帕蒙首，号曰红兵，蜂屯蚁聚，跨邑连郡。于斯时也，搀枪晓碧，烽火昼红，惟佗城岿然独存，危于累卵。当道诸公急以袖珍板刻播是书于乡邑间，以资功惩。厥后渐臻治安，谓非是书之力也，其谁信之哉！庚午秋，予将有珠江之行，道出玉屏山下，仲华之故居在焉。谨以纸钱一陌，麦饭一盂，奠于忽来道人之墓下。残碑倒卧，荆棘纵横，夕照寒烟，虫声如雨，徘徊久之而不能去。长老曰：“岁时烝尝，赖吉甫耳。迩来典质以供，不致馁而。第日后则未可料也。为我告吉甫云：清介是持，徒自苦耳。”及至粤以告，卒不能易其操命也。殆将穷饿以终其身乎，而仲华之窀穸奚赖耶？于是以《荡寇志》盛行于大江南北，巨本之有批注者，为发逆所嫉，毁于姑苏。当时有识者曰：“贼其遂亡乎，自知其非义而去之也！”已而果然。乃从沈观察乞书于楚南太守周铁园，又从姚君庆堂于唐君午峰处得副本以较订之。诸公好义，乐于从事，而是书遂成，吾乃解囊以助。工竣，吉甫致板于予，曰：“姑偿汝贷，而后归之。”因却不允。吾不知其一介不取之心，至老而弥坚也。因而思夫氵㸒辞邪说，禁之未尝不严，而卒不能禁止者，盖禁之于其售者之人，而未尝禁之于其阅者之人；即使其能禁之于阅者之人，而未能禁之于阅者之人之心。兹则并其心而禁之。此不禁之禁，正所以严其禁耳。况是书也，旁批笺注，鸳鸯之绣谱在焉，若从而删之，徒以供牧竖贩夫之一噱耳。昔板桥氏自序其集曰：“有私刻以渔利者，吾必为厉鬼以击其脑！”吾于是书亦云。慈谿瑟仙钱湘序。<script></div>

<script>zj_waps2();</script>
<div class="m-page">
<a href="https://www.mingqingxiaoshuo.com/yingxiongchuanqi/dangkouzhi/19741.html"><button type="button" class="btn btn-danger pull-left col-md-2 col-xs-3 col-sm-3">上一章</button></a>
<a href="https://www.mingqingxiaoshuo.com/yingxiongchuanqi/dangkouzhi/"><button type="button" class="btn btn-danger col-md-2 col-xs-4 col-sm-4 col-md-offset-3 col-xs-offset-1 col-sm-offset-2">返回目录</button></a>
<a href="https://www.mingqingxiaoshuo.com/yingxiongchuanqi/dangkouzhi/19743.html"><button type="button" class="btn btn-danger pull-right col-md-2 col-xs-3 col-sm-3">下一章</button></a>
</div>
