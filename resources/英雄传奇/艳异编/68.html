&nbsp;&nbsp;&nbsp;&nbsp;<h1>艳异编卷三十九·鬼部四</h1><br><br>&nbsp;&nbsp;&nbsp;&nbsp;<font&nbsp;color='#cc0000'>莲塘二姬<br><br>&nbsp;&nbsp;&nbsp;&nbsp;政和改元七月之望，士人杨彦采、陆升之载酒出游莲塘。舟回且夕，夜泊横桥下。月色明雾，酒各半醒。闻邻船有琵琶声，意其歌姬舟也，蹑而窥之。见灯下一姬，自弄弦索。二人径往见之。询其所由，答曰：“妾大都乐籍供奉女也。从人来游江南。值彼往云间收布，妾独处此候之，尚未回也。”二人命取舟中余肴核，就灯下同酌。姬举止闲雅，姿色媚丽。二人情动于中，稍挑谑之，姬亦不以为嫌。求其歌以侑觞，则曰：“妾近夕冒风，咽喉失音，不能奉命。”二人强之，乃曰：“近日游访西子陈迹，得古歌数首，敢奉清尘，不讶为荷。凡一歌，侑饮一觞。”歌曰：<br><br>&nbsp;&nbsp;&nbsp;&nbsp;风动荷花水殿香，姑苏台上宴吴玉。<br><br>&nbsp;&nbsp;&nbsp;&nbsp;西施醉舞娇无力，笑倚东窗白玉床。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;再歌曰：<br><br>&nbsp;&nbsp;&nbsp;&nbsp;吴王旧国水烟空，香径无人兰叶红。<br><br>&nbsp;&nbsp;&nbsp;&nbsp;春色似怜歌舞地，年年称发馆娃官。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;又曰：<br><br>&nbsp;&nbsp;&nbsp;&nbsp;馆娃宫外似苏台，郁郁芊芊草不开。<br><br>&nbsp;&nbsp;&nbsp;&nbsp;无风自偃君知否，西子裙裾拂过来。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;又曰：<br><br>&nbsp;&nbsp;&nbsp;&nbsp;半夜娃官作战场，血腥犹杂宴时香。<br><br>&nbsp;&nbsp;&nbsp;&nbsp;西施不及烧残蜡，犹为君王泣数行。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;又曰：<br><br>&nbsp;&nbsp;&nbsp;&nbsp;春入长洲草又生，鹧鸪飞起少人行。<br><br>&nbsp;&nbsp;&nbsp;&nbsp;年深不辨娃官处，夜夜苏台空月明。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;又曰：<br><br>&nbsp;&nbsp;&nbsp;&nbsp;几多云树倚青冥，越焰烧来一片平。<br><br>&nbsp;&nbsp;&nbsp;&nbsp;此地最应沾恨血，至今春草不匀生。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;又曰：<br><br>&nbsp;&nbsp;&nbsp;&nbsp;旧苑荒台杨柳新，菱歌清唱不胜春。<br><br>&nbsp;&nbsp;&nbsp;&nbsp;只今惟有西江月，曾照吴王官里人。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;彦采曰：“歌韵悠柔，含悲耸怆，固云美矣。第西施乃亡人家国妖艳之流，不足道也。愿更他曲，以涤尘抱，何幸如之。”姬更歌曰：<br><br>&nbsp;&nbsp;&nbsp;&nbsp;家国兴亡来有以，吴人何苦怨西施。<br><br>&nbsp;&nbsp;&nbsp;&nbsp;西施若解亡吴国，越国亡来又是谁！<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;彦采曰：“此言固是，然皆古人陈言，素所厌闻者。大都才人，四山五岳，精灵间气之所聚会，有何新声，倾耳一听。”又歌曰：<br><br>&nbsp;&nbsp;&nbsp;&nbsp;家是红罗亭上仙，来尘世已多年。<br><br>&nbsp;&nbsp;&nbsp;&nbsp;君心既逐东流水，错把无缘当有缘。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;歌竟，掀篷揽衣，跃入水中。彦采大惊，汗背而觉，一梦境也。寻升之共话，醉眠脚后，不能寐也。翌日，事传吴下。<br><br>&nbsp;&nbsp;&nbsp;&nbsp;<font&nbsp;color='#cc0000'>钱履道<br><br>&nbsp;&nbsp;&nbsp;&nbsp;钱履道，字嘉贞，京兆咸阳人。北虏皇统中，游学商虢，过户县。贪程不止，独一仆相随。天曛黑，不复辨路，信马行，到一大宅，叩门将托宿。遇小妾从内出，惊语之曰：“此地近多狼虎，岂宜夜涉。”钱曰：“适不意迷途，敢求栖寓一席之地。但不知为何大官宅第？”妾曰：“是河中府尹张相公之居。相公薨，惟夫人在，须禀命乃可。”遂人白之。少顷，延客相见。高堂峻屋，明烛盈前，已罗列杯盘。夫人容色端妍，冠服华盛。便与同宴。侍儿歌舞之妙，目所未睹。钱自谓奇遇，若游清都，情思荡摇，莫知身世之所在。拱手敬坐，不轻交一谈，诸人以为野戆，相视笑侮。罢席就枕。俄而烛至，夫人者复来，众拥之登床。钱趋下辞避，强之再三，于是共寝。明旦，留之饭。钱本漂泊旅人，既称惬怀抱，累日不言去，一夕，正欢饮间，闻户外传呼声。忽报云：“相公且至。”夫人遽起，诸妾皆奔忙而散。钱窜伏暗室，不敢喘息。因假寐。久之，狐嗥鸦噪，东方既明，人屋俱亡，但卧于疏丛古冢耳。狼狈而出，逢耕夫始得官道。衣上余香芬馥，经月乃歇。<br><br>&nbsp;&nbsp;&nbsp;&nbsp;<font&nbsp;color='#cc0000'>绿衣人传<br><br>&nbsp;&nbsp;&nbsp;&nbsp;天水赵源，早丧父母，未有妻室，延间，游学至于杭州钱塘，侨居西湖葛岭之上，其侧即宋贾秋壑旧宅也。源独居无聊，尝日遇晚徙倚门外，忽有一女子从东而来，绿衣双鬟，年可十五六，虽不盛妆浓饰，而姿色过人。源注目久之。明日出门，又见如此，凡数度，日晚辄来。源戏而问之曰：“娘子家居何处？暮暮来此。”女笑而拜曰：“儿家与君为邻，君自不识尔。”源试挑之，女子欣然而应。因遂留宿，甚相亲昵。明日辞去，夜则复来。如此凡有月余，情爱甚至。源问其姓氏，居址何处。女子曰：“君但得美妇则已，何用强问我也！”叩之不已，则曰：“儿常衣绿，但呼我为‘绿衣人’可矣。”终不告以居止所在。源意其为巨室妾媵，夜出私奔，或恐事迹彰闻，故不肯言耳。信之不疑，宠念转密。<br><br>&nbsp;&nbsp;&nbsp;&nbsp;一夕，源被酒，戏谓绿衣曰：“此真所谓‘绿兮衣兮，绿衣黄裳’者也。”女子有惭色，数夕不至。及再来，源叩之，乃曰：“本欲相与郎君偕老，奈何以婢妾待之？令人扭促不安，故数日不敢侍君之侧。然君已知乎，今不复隐，请得备言之：儿与君旧相识也，今非至情相感，莫能及此。”源问其故，女惨然曰：“得无相难乎。儿实非今世人，亦非有祸于君者，盖其数当然，夙缘未尽尔。”源大惊曰：“愿闻其详。”女子曰：“儿故宋平章秋壑之侍女也。本临安良家子女，少善弈棋，年十五，以棋童入侍。每秋壑回朝，宴坐半闲堂，必召儿侍弈；备见宠爱。是时君为其家苍头，职主煎茶，每因供进茶瓯，得至后堂，君时少年美姿容，儿见而慕之。尝以绣罗钱箧乘暗投君，君亦以玳瑁指盒为赠，彼此虽各有意，而内外严密，莫能得其便。后为同辈所觉，谗于秋壑，遂与君同赐死于西湖断桥之下。君今已再世为人，而儿犹在鬼录，得非命钦！”言讫，呜咽泣下，源亦为之动容。久之，乃曰：“审如此，则吾与汝乃再世因缘也，当更加亲爱，以偿畴昔之愿。”自是遂留源舍，不复更去。源素不善棋，教之弈，尽得其妙。凡平日以棋称者，皆莫能敌也。每说秋壑旧事，其所目击者，历历甚详。尝言，秋壑一日倚楼闲望，诸姬皆侍，适有二人，乌巾素服，乘小舟由湖登岸。一姬曰：“美哉二少年！”秋壑曰：“愿事之耶？当令纳聘。”姬笑而无言。逾时，令人捧一盒，呼诸姬至前曰：“适为某姬纳聘，可启视之。”则姬之首也，诸姬皆战栗而退。又尝贩盐数百艘至都市卖之，太学有诗曰：昨夜江头涌碧波，满船都载相公鹾。<br><br>&nbsp;&nbsp;&nbsp;&nbsp;虽然要作调羹用，未必调羹用许多。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;秋壑闻之，遂以士人付狱，论以诽谤罪。又尝于浙西行公田法，民受其苦，或题诗于路左云：<br><br>&nbsp;&nbsp;&nbsp;&nbsp;襄阳累岁困孤城，豢养湖山不出征。<br><br>&nbsp;&nbsp;&nbsp;&nbsp;不识咽喉形势去，公田枉自害苍生。秋壑见之，捕得遭显戮。又尝斋云水千人，其数已足。又一道士，衣裾槛褛，至门求斋。主者以数足，不肯引入，道士坚求不去。不得已，于门侧斋焉。斋罢，覆其钵于案而去。众将钵力举之，不动。启于秋壑，自往举之，乃有诗二句云：“得好休时便好休，收花结子在绵州。”始知真仙降临而不识也。然终不喻绵州之意。嗟乎！孰知有漳州木绵庵之厄也？又尝有艄人泊舟苏堤，时方盛暑，卧于舟尾，终夜不寐，见三人长不盈尺，集于沙际，一曰：“张公至矣，如之奈何？”一曰：“贾平章非仁者，决不相恕。”一曰：“我则已矣，公等及见其败也。”相与哭入水中。次日，渔者张公获一鳖，径二尺余，纳之府第。不三年而祸作。盖物亦以先知数而不可逃也。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;源曰：“吾今日与汝相遇，抑岂非数乎？”女曰：“是诚不妄矣。”源曰：“汝之精气，能久存于世耶？”女曰：“数至则散矣。”源曰：“然则何时？”女曰：“三年尔。”源固未之信。及其卧病不起，源为之延医，女不欲，曰：“曩固已与君言矣，因缘之契，夫妇之情，尽于此矣。”即以手握源臂，而与之诀，曰：“儿以幽阴之质，得事君子，荷蒙不弃，周旋许时。往者一念之私，俱蹈不测之祸。然而海枯石烂，此恨难消，地老天荒，此情不泯。今幸得续前生之好，践往世之盟，三载于兹，志愿足矣，请从此辞，毋更以为念也！”言讫，面壁而卧，呼之不应矣。源大伤恸，为治棺榇而敛之。将葬，怪其枢甚轻，启而视之，惟衣衾钗珥在耳，虚葬于北山之麓。源感其情，不复再娶，栖灵隐寺出家为僧，终其身云。<br><br>&nbsp;&nbsp;&nbsp;&nbsp;<font&nbsp;color='#cc0000'>滕穆醉游聚景园记延初，永嘉滕生名穆，年二十六，美风调，善吟咏，为众所推重。素闻临安山水之胜，思一游焉。甲寅岁科举之诏兴，遂以乡书赴荐。至则侨居涌金门外，无日不往来于南北两山及湖上诸刹，灵隐、天竺、净慈、宝石之类，以至玉泉、虎跑、天龙、灵鹫，石屋之洞，冷泉之亭，幽涧深林，悬崖绝壁，足迹殆将遍焉。<br><br>&nbsp;&nbsp;&nbsp;&nbsp;七月之望，于曲院赏莲，因而宿湖，泊舟雷峰塔下。是夜，月色如昼，荷香满身，时闻大鱼跳掷于波间，宿鸟飞鸣于崖际。生已大醉，寝不能寐，披衣而起，延堤观望。行至聚景园，信步而入。时宋亡已四十年，园中台馆，如会芳殿、清辉阁、翠光亭，皆已颓毁，惟瑶津西轩岿然独存。生至轩下，凭栏少憩。俄见一美人先行，一侍女随之，自外而入。风鬟云鬓，绰约多姿，望之殆若神仙。生于轩下屏息以观其所为。美人言曰：“湖山如故，风景不殊，但时移世换，令人有《黍离》之悲尔。”行至园北太湖石畔，遂咏诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;湖上园亭好，重来忆旧游。<br><br>&nbsp;&nbsp;&nbsp;&nbsp;征歌调《王树》，阅舞按《梁州》。<br><br>&nbsp;&nbsp;&nbsp;&nbsp;径狭花迎辇，池深柳拂舟。<br><br>&nbsp;&nbsp;&nbsp;&nbsp;昔人皆已没，谁与话风流！<br><br>&nbsp;&nbsp;&nbsp;&nbsp;生放逸者，初见其貌，已不能定情，及闻此作，技痒不可复禁，即于轩下续吟曰。<br><br>&nbsp;&nbsp;&nbsp;&nbsp;湖上园亭好，相逢绝代人。<br><br>&nbsp;&nbsp;&nbsp;&nbsp;娥辞月殿，织女下天津。<br><br>&nbsp;&nbsp;&nbsp;&nbsp;未会心中意，浑疑梦里身。<br><br>&nbsp;&nbsp;&nbsp;&nbsp;愿吹邹子律，幽谷发阳春。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;吟已。趋出赴之。美人亦不惊讶，但徐言曰，“固知郎君在此，特来寻访耳。”生问其姓名，美人曰：“妾弃人间已久，欲自陈叙，诚恐惊动郎君。”生闻此言，审其为鬼，亦无所惧，因问之。乃曰：“芳华，姓卫。故宋理宗朝宫人，年二十四而殁，殡此园之侧。今晚因往演福堂访贾贵妃，蒙延坐久，不觉归迟，致令郎君于此久待。”即命侍女曰：“翘翘可于舍中取席酒果来。今夜月色如此，郎君又至，不可虚度。可便于此赏月也。”翘翘应命而去。须臾，携紫氍毹铺于中庭，设白玉碾花樽，碧琉璃盏，醪醴馨香，非世所有。与生谈谑笑咏，词旨清婉。复命翘翘歌以侑酒。翘翘请歌柳耆卿《望海潮》词，美人曰：“对新人不宜歌旧曲。”即于座上自制《木兰花慢》一阂，命翘翘歌之。曰：<br><br>&nbsp;&nbsp;&nbsp;&nbsp;记前朝旧事，曾此地，会神仙。向月地云阶，重携翠袖，来拾花钿。繁花总随流水，叹一场春梦杳难圆。废港芙蕖润露，断堤杨柳摇烟。两峰南北只依然，辇路草芊芊。怅别馆离官，烟销凤盖，波沿龙船，平生银屏金屋，对残灯无焰夜如年。落日牛羊陇上，西风燕雀林边。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;歌毕，美人潸然垂泪。生以言慰解，仍微词挑之，以观其意。即起谢曰：“殂谢之人，久为尘土，幸得奉事巾栉，虽死不朽。且郎君适间诗句，固已许之矣。愿吹邹子之律，而一发幽谷之春也。”生曰：“向者之诗，率口而出，实本无意，岂料便成谶语。”良久，月翳西垣，河倾东镇。即命翘翘撤席。美人曰：“敝居僻陋，非郎君之所处，只此西轩可也。”遂携手而入，假寝轩下。交会之际，无异于人。将旦，挥涕而别。<br><br>&nbsp;&nbsp;&nbsp;&nbsp;至昼，往访于园侧，果有宋宫人卫芳华之墓。墓左一小丘，即翘翘所瘗也。生感叹逾时。迫暮，又赴西轩，则美人已先至矣。迎谓生曰：“日间感君相访。然而妾止卜其夜，未卜其昼，故不敢奉见。数日之后，当得无间尔。”自是则无夕不会。经旬之后，白昼亦见，生遂携归所寓安焉。已而，生下第东归，美人愿随之去。生问翘翘何以不从，曰：“妾既奉侍君子，旧宅无人，留其看守尔。”生与之同归，乡里见视，姑绐之曰：“娶于杭郡之良家。”众见其举止温柔，育词慧利，信且悦之。美人处生之室，奉长以礼，待婢仆以恩，左右邻里，俱得其欢心。且又勤于治家，洁于守己，虽中门之外，未尝轻出。众咸贺生得内助。荏苒三岁，当丁已年之初秋，生又治装赴浙省乡试，行有日矣。美人请于生曰：“临安，妾乡也。从君至此，已阅三秋。今愿得偕行，以顾视翘翘。”生许诺。遂赁舟同载，直抵钱塘，僦屋以居。至之明日，适值七月之望，美人谓生曰：“三年前，曾于此夕与君相会，斯适当今日之期。欲与君同赴聚景，再续旧游，可乎？”生如其言，载酒而往，至晚，月上东垣，莲开南浦，露柳烟篁，动摇堤岸，宛然昔时之景。行至园前，则翘翘迎拜于路首，曰：“娘子陪侍郎君，邀游城郭，首尾数年，已极人间之欢。独不记念旧居乎？”三人入园，又至西轩而坐。美人忽垂泪告生曰：“感君不弃，得侍房帷，未遂深欢，又当永别。”生曰：“何故？”对曰：“妾本幽阴之质，久践阳明之世，甚非所宜。特以与君有宿世之缘，故冒犯律条，以相从耳。今而缘尽，自当奉辞。”生惊间曰：“然则何时？”对曰：“止在今夕耳。”生凄惋不已。美人曰：“妾非不欲终事君子，永奉欢娱。然而程命有限，不可逾越。若顾迟留，须当获戾。非止有损于妾，亦将不利于君。岂不见越娘之事乎？”生意稍悟，然亦悲伤感枪，彻晓不寐。及山寺钟鸣，水村鸡唱，急起与生为别，解所御玉指环，系于生之衣带，曰：“异日见此，无忘旧情。”遂分袂而去。然犹频频回顾，良久始灭。生大恸而返。翌日，具酒肴，焚楮镪于墓下。生作文以吊之。曰：<br><br>&nbsp;&nbsp;&nbsp;&nbsp;惟灵生而淑美，出类超群。禀奇姿于仙圣，钟秀气于乾坤。粲然如花之丽，粹然如玉之温。达则天上之金屋，穷则路左之荒坟。托松楸而共处，对狐兔之群奔。落花流水，断雨残云。中原多事，故国无君。抚光阴之过隙，视日月之奔轮。然而精灵不泯，性识长存。不必仗少翁之奇术，自然返倩女之芳魂。玉匣骖鸾之扇，金泥簇蝶之履，声泛泛兮环佩，香蔼蔼兮兰孙。方欲同欢以偕老，奈何既合而复分。步洛妃凌波之袜，赴王母瑶池之尊。即之而无所睹，叩之而不复闻。怅后会之莫续，伤前事之谁论。锁杨柳春风之院，闭梨花夜雨之门，恩情断兮天漠漠，哀怨结兮云昏昏。音容杳而靡接，心绪乱而纷纭。谨含哀而奉吊，庶有感于斯文。呜呼，哀哉。伏惟尚飨。”<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;生吊之讫，从此遂绝矣。生独居旅邸，如丧配偶。试期既迫，亦无心入院。惆怅而归。亲党问其故，始具述之，众咸叹异。生自是终身不娶。入雁荡山采药，遂不复还，不知所终。<br><br>&nbsp;&nbsp;&nbsp;&nbsp;<font&nbsp;color='#cc0000'>金凤钗记大德中，杨州富人吴防御居春风楼侧，与宦族崔君为邻，交契甚厚。崔有子曰兴哥，防御有女曰兴娘，俱在襁褓。崔君因求女为兴哥妇，防御许之，以金凤钗一只为约。既而崔君游宦远方，凡一十五载，并无一字相闻。女处闺闱，年十九矣。其母谓防御曰：“崔家郎君一去十五载，不通音耗，兴娘长成矣，不可执守前言，令其挫失时节也。”防御曰：“吾已许吾故人矣，况成约已定，吾岂食言者也。”女亦望生不至，因而感疾，沉绵枕席，半岁而终。父母哭之恸。临殓，母持金钗抚尸而泣曰：“此汝夫家之物也，今汝逝矣，吾留此安用！”遂簪于其髻而殡焉。<br><br>&nbsp;&nbsp;&nbsp;&nbsp;殡两月，而崔生至。防御迎之，访问其故，则曰：“父为宣德府理官而卒，母亦先逝数年矣，今已服除，故不远千里而来此。”防御下泪曰：“兴娘薄命，为念君故，得疾，于两月前饮恨而终，今殡之矣。”引生入室，至其灵席前，焚楮钱以告之，举家号恸。防御谓生曰：“郎君父母既殁，道途又远，今既来此，可便于吾家住宿。故人之子，即吾子也，勿以兴娘殁故，自同外人。”即令搬挈行李，于门侧小斋安泊。<br><br>&nbsp;&nbsp;&nbsp;&nbsp;将及半月，时值清明，防御以女新殁坟墓，举家上冢。兴娘妹庆娘，年甫十七，是日与家众同赴新坟。惟留崔生在家。至暮回归，天色已黑，崔生于门迎。有轿二乘，前轿已入，后轿至生前，忽有物堕地，铿然，生急往拾之，乃金凤钗一只。欲纳还防御，则中门已闭。生还小斋，明烛兀坐。思念姻缘挫失，而孑身奇迹于人，亦非久计。长叹数声，方欲就枕，忽闻剥啄叩门，问之则不答，不问则又叩，如是者三。乃勉强起，开门视之，一女殊丽，立于门外，遽搴裙而入。生大惊，女低容敛气，向生细语曰：“崔郎不识妾耶？妾乃兴娘之妹庆娘也。适来坠钗轿下，君拾得否？”欲止生室。生以其父待之厚，拒之甚确，至于再三。女忽赦怒曰：“吾父以子侄之礼待汝，置留小斋，汝乃敢于深夜诱我至此。欲将何如？我诉之于父，讼汝于官，必不舍汝矣。”生惧，不得已而从焉。至晓乃去，自是暮隐而入，朝隐而出，往来于小斋，可一月半。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;忽一夕，谓生曰：“妾处深闺，君居外馆，今日之事，幸而无人知觉。诚恐好事多磨，佳期易阻，一旦声迹彰露，亲庭罪责，闭笼而锁鹦鹉，打鸭而惊鸳鸯，在妾固所甘心，于君诚恐累德。莫若先事而发，怀壁而逃，或晦迹深村，或潜踪别郡，庶得优游偕老，不致分离也。”生颇然其计曰：“卿言亦自有理，吾方思之。”因自念零丁孤苦，素乏亲知，虽欲逃亡，竟将焉往？尝闻父言：有旧仆金荣者，信义人也，居镇江吕城，以耕种为业。今往投之，庶不我拒。至明日五鼓，与女轻装而出，买船过瓜州，奔丹阳，访于村氓，则金荣在焉，其家殷富，为本村保正。生乃大喜，造其门。至则初不相识也，生言其父姓名爵里及己乳名，方始记认，则思而哭其主，拥生在堂而拜认，曰：<br><br>&nbsp;&nbsp;&nbsp;&nbsp;“此吾家郎君也。”生具告以故，乃虚正堂而处之，事之如事旧主，衣食之需，供给甚至。生处荣家，将及一年。<br><br>&nbsp;&nbsp;&nbsp;&nbsp;女告生曰：“始也惧父母之责，故与君为卓氏之逃，盖出于不获已也。今则旧谷既没，新谷既登，岁月如流，已及期矣。且爱子之心，人皆有之，今而自归，喜于再见，庶不我罪。况父母生我，恩莫大焉，岂有终绝之理乎？盍往见之！”生从其言，即与之辞金荣，渡江入城。将近其家，谓生曰：“妾与逃窜一年，今遽与君同往，或恐触彼之怒，君可先往见之，妾乃舣舟于此以候。”临行，复呼生回，以金凤钗与之，曰：“如或疑拒，当出此以示之可也。”生至门，防御迎之，欣然反致谢曰：“昨日顾待不周，致君不安其所，以有他适，老夫之罪也。幸勿见责。”生拜伏不敢仰视，但称死罪。防御不知其故，曰：“何故乃尔，愿得开陈，释我疑虑。”生惶愧言曰：“曩者房帷事密，儿女情多，负不义之名，犯私通之律，不告而娶，窃负而逃，窜伏村墟，迁延岁月，音容久阻，书问莫传，情厚笃于夫妻，恩爱忘乎父母！今则谨携令爱，同此归宁，伏望察其深情，恕其罪谴，使得终能偕老，永遂于飞。大人有溺爱之恩，小子有室家之乐，是所望也，惟冀悯焉。”防御闻之，惊曰：“吾女卧病在床，今乃一载，檀粥不进，转侧需人，岂有是事耶？”生谓其恐为门户之辱，故饰词以拒之，乃曰：“目今庆娘在于舟中，可令人舁取之来。”防御虽然不信，即令家童驰往视之。至江，舟迹并无所见。防御大怒崔生，责其妖妄，生乃袖中取出金凤钗以进。防御见之，骇然大惊曰：“此物吾亡女兴娘殁葬之钗，胡为而至此哉？”疑惑之际，庆娘忽于床上欣然而起，出至堂前，拜其父曰：“兴娘不幸，早辞严侍，远弃荒郊，然与崔生缘分未断，今来此，意亦无他，特以此说有爱妹庆娘，续其婚耳。如所请肯从，则吾病患当即痊愈。不用女言，命尽此矣。”举家惊骇，视其身则庆娘，而言动举止即兴娘也。父诘之曰：“汝既死矣，安得复于人世为此乱惑也？”对曰：“女之死也，冥司以女无罪，不复拘禁，得隶玉皇娘娘帐下，掌传笺奏。切以世缘未尽，故特给假一年，来与崔郎了此一段因缘尔。”父闻其言，乃许之。即敛容拜谢，又与崔生执手欷为别。且曰：“父母许我矣！汝好作娇客，慎毋以新人而忘故人也。”言讫，恸哭而仆于地，视之，死矣，急以汤药灌之，移时乃苏，其病即瘥，行动如常，叩以前事，并不知之，殆如梦觉。遂涓吉续崔生之婚。生感兴娘之情，以钗货于币，得钞二十锭，尽买香烛楮市，赍诣琼花观，命道士建醮三昼夜以报兴娘。兴娘复见梦于生曰：“蒙君荐拔，尚有余情，虽隔幽冥，实深感佩。小妹性柔和，宜善视之。”生惊悼而觉，从此遂绝。呜呼异哉！<br></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'>