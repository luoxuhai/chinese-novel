&nbsp;&nbsp;&nbsp;&nbsp;<h1>艳异编卷十一·宫掖部七&nbsp;长恨歌</h1><br><br>&nbsp;&nbsp;&nbsp;&nbsp;<font&nbsp;color='#cc0000'>长恨歌传<br><br>&nbsp;&nbsp;&nbsp;&nbsp;唐开元中，泰阶平，四海无事。玄宗在位岁久，倦于旰食宵衣，政元小大，始委于丞相，稍深居游宴，以声色自娱。先是元献皇后武淑妃皆有宠，相次即世。宫中虽良家子千万数，无悦目者。上心忽忽不乐，时每岁十月，驾幸华清宫，内外命妇，馄耀景从，浴日余波，赐以汤沐，春风灵液，澹荡其间。上心油然，若有所遇，顾左右前后，粉色如土，诏高力士潜搜外宫，得弘农杨玄琰女于寿邸，既笄矣。鬓发腻理，纤称中度，举止闲冶，如汉武帝李夫人。别疏汤泉，诏赐澡莹。既出水，体弱力微，若不任罗绩。光彩焕发，转动照人。上甚悦。进见之日，奏《霓裳羽衣曲》以导之；定情之夕，授金钗钿合以固之。又命戴步摇，垂金明珥。册为贵妃，着后服用。由是冶其容，敏其词，婉娈万态，以中上意。上益劈焉。时省风九州，泥金五岳，俪山雪夜，上阳春朝，与上行同辇，止同室，宴专席，寝专房。虽有三夫人，九嫔，二十六世妇，八十一御妻，暨后宫才人，乐府伎女，使天子无顾叼意。自是六宫无复进幸者。非徒殊艳尤态独能致是，盖才智明慧，善巧便佞，先意希旨，有不可形容者焉。叔父昆弟皆列位清贵，爵为通侯。姊妹封国夫人，富埒王宫，车服邸第，与大长公主侔矣，而恩泽势力，则又过之，出入禁不问，京师长吏为之侧目。故当时谣咏有云：“生女勿悲酸，生男勿喜欢。”又曰：“男不封侯女作妃，君看女却为门。”其为人心羡慕如此。<br><br>&nbsp;&nbsp;&nbsp;&nbsp;天宝末，兄国忠盗丞相位，愚弄国柄。及安禄山引兵向阙，以讨杨氏为词。潼关不守，翠华南幸，出咸阳，道次马嵬亭。六军徘徊，持戟不进。从官郎吏伏上马前，请诛晁错谢天下。国忠奉牦缨盘水，死于道周。左右之意未惬，上问之。当时敢言者，请以贵妃塞天下怒。上知不免，而不忍见其死，反袂掩面，使牵而去之。仓皇展转，竟就绝于尺组之下。<br><br>&nbsp;&nbsp;&nbsp;&nbsp;既而玄宗狩成都，肃宗受禅灵武。明年大凶归元，大驾还都。尊玄宗为太上皇，就养南官。自南宫迁于西内，时移事去，乐尽悲来，每至春之日，冬之夜，池莲夏开，宫槐秋落，梨园弟子，玉管发音，闻《霓裳羽衣》一声，则天颜不怡，左右欷。三载一意，其念不衰。求之梦魂，杳不能得。　　适有道士自蜀来，知上心念杨妃如是，自言有李少君之术。玄宗大喜，命致其神。方士乃竭其术以索之，不至。又能游神驭气，出天界、没地府以求之，又不见。又旁求四虚上下，东极绝天涯，跨蓬壶。见最高仙山，上多楼阙，西厢下有洞户东向，窥其门，署曰“玉妃大真院”。方士抽簪叩扉，有双鬟童女，出应门。方士造次未及言，而双鬟复入，俄有碧衣侍女至，诘其所从来。方士因称唐天子使者，且致其命。碧衣云：“玉妃方寝，请少待之。”于时云海沉沉，洞天日晚，琼户重阖，悄然无声。方士屏息敛足，拱手门下。久之，而碧衣延入，且曰：“玉妃出。”见一人冠金莲，披紫绡，佩红玉，曳凤舄，左右侍者七八人，揖方士，问“皇帝安否？”次问天宝十四载已还事。言讫，悯然。指碧衣女取金钗钿合，各析其半，授使者曰：“为谢太上皇，谨献是物，寻旧好也。”方土受辞与信，将行，色有不足。玉妃因征其意。复前跪致词：“请当时一事，不为他人闻者，验于太上皇。不然，恐钿合金钗，负新垣平之诈也。”玉妃茫然退立，若有所思，徐而言曰：“昔天宝十年，侍辇避暑骊山宫。秋七月，牵牛织女相见之夕，秦人风俗，是夜张锦绣，陈饮食，树瓜华，焚香于庭，号为乞巧。宫掖间尤尚之。时夜殆半，休侍卫于东西厢，独侍上。上凭肩而立，因仰天感牛女事，密相誓心，愿世世为夫妇。言毕，执手各呜咽。此独君王知之耳。”因自悲曰：“由此一念，义不复居此。复堕下界，且结后缘。或为天，或为人，决再相见，好合如旧。”因言：“太上皇亦不久人间，幸惟自安，无自苦耳。”使者还奏太上皇，皇心嗟悼久之。余具唐史。<br><br>&nbsp;&nbsp;&nbsp;&nbsp;至宪宗元和元年，县尉自居易为歌以言其事。并前秀才陈鸿作传，冠于歌之前，自为《长恨歌传》。居易歌曰：<br><br>&nbsp;&nbsp;&nbsp;&nbsp;汉皇重色思倾国，御宇多年求不得。<br><br>&nbsp;&nbsp;&nbsp;&nbsp;杨家有女初长成，养在深闺人未识。<br><br>&nbsp;&nbsp;&nbsp;&nbsp;天生丽质难自弃，一朝选在君王侧。<br><br>&nbsp;&nbsp;&nbsp;&nbsp;回眸一笑百媚生，六宫粉黛无颜色。<br><br>&nbsp;&nbsp;&nbsp;&nbsp;春寒赐浴华清池，温泉水滑洗凝脂。<br><br>&nbsp;&nbsp;&nbsp;&nbsp;侍儿扶起娇无力，始是新承恩泽时，<br><br>&nbsp;&nbsp;&nbsp;&nbsp;云鬓花颜金步摇，芙蓉帐暖度春宵。<br><br>&nbsp;&nbsp;&nbsp;&nbsp;春宵苦短日高起，从此君王不早朝。<br><br>&nbsp;&nbsp;&nbsp;&nbsp;承欢侍宴无闲暇，春从春游夜专夜。<br><br>&nbsp;&nbsp;&nbsp;&nbsp;后宫佳丽三千人，三千宠爱在一身。<br><br>&nbsp;&nbsp;&nbsp;&nbsp;金屋妆成娇侍夜，玉楼宴罢醉和春。<br><br>&nbsp;&nbsp;&nbsp;&nbsp;姊妹弟兄皆列土，可怜光彩生门户；<br><br>&nbsp;&nbsp;&nbsp;&nbsp;遂令天下父母心，不重生男重生女。<br><br>&nbsp;&nbsp;&nbsp;&nbsp;骊宫高处入青云，仙乐风飘处处闻。<br><br>&nbsp;&nbsp;&nbsp;&nbsp;缓歌慢舞凝丝竹，尽日君王看不足。<br><br>&nbsp;&nbsp;&nbsp;&nbsp;渔阳鼙鼓动地来，惊破《霓裳羽衣曲》。<br><br>&nbsp;&nbsp;&nbsp;&nbsp;九重城阙烟尘生，千乘万骑西南行。<br><br>&nbsp;&nbsp;&nbsp;&nbsp;翠华摇摇行复止，西出都门百余里。<br><br>&nbsp;&nbsp;&nbsp;&nbsp;六军不发无奈何，宛转蛾眉马前死。<br><br>&nbsp;&nbsp;&nbsp;&nbsp;花钿委地无人收，翠翘金雀玉搔头。<br><br>&nbsp;&nbsp;&nbsp;&nbsp;君王掩面救不得，回看血泪相和流。<br><br>&nbsp;&nbsp;&nbsp;&nbsp;黄埃散漫风萧索，云栈索纡登剑阁；<br><br>&nbsp;&nbsp;&nbsp;&nbsp;峨嵋山下少人行，旌旗无光日色薄。<br><br>&nbsp;&nbsp;&nbsp;&nbsp;蜀江水碧蜀山青，圣主朝朝暮暮情。<br><br>&nbsp;&nbsp;&nbsp;&nbsp;行宫见月伤心色，夜雨闻铃肠断声。<br><br>&nbsp;&nbsp;&nbsp;&nbsp;天旋地转回龙驭，到此踌躇不能去。<br><br>&nbsp;&nbsp;&nbsp;&nbsp;马嵬坡下泥土中，不见玉颜空死处。<br><br>&nbsp;&nbsp;&nbsp;&nbsp;君臣相顾尽沾衣，东望都门信马归。<br><br>&nbsp;&nbsp;&nbsp;&nbsp;归来池苑皆依旧，太液芙蓉未央柳。<br><br>&nbsp;&nbsp;&nbsp;&nbsp;芙蓉如面柳如眉，对此如何不泪垂！<br><br>&nbsp;&nbsp;&nbsp;&nbsp;春风桃李花开日，秋雨梧桐叶落时。<br><br>&nbsp;&nbsp;&nbsp;&nbsp;西宫南苑多秋草，落叶满阶红不扫。<br><br>&nbsp;&nbsp;&nbsp;&nbsp;梨园子弟白发新，椒房阿监青娥老。<br><br>&nbsp;&nbsp;&nbsp;&nbsp;夕殿萤飞思悄然，孤灯挑尽未成眠。<br><br>&nbsp;&nbsp;&nbsp;&nbsp;迟迟钟漏初长夜，耿耿星河欲曙天。<br><br>&nbsp;&nbsp;&nbsp;&nbsp;鸳鸯瓦冷霜华重，翡翠衾寒谁与共？<br><br>&nbsp;&nbsp;&nbsp;&nbsp;悠悠生死别经年，魂魄不曾来入梦。<br><br>&nbsp;&nbsp;&nbsp;&nbsp;临邛道士鸿都客，能以精诚致魂魄。<br><br>&nbsp;&nbsp;&nbsp;&nbsp;为感君王展转思，遂教方士殷勤觅。<br><br>&nbsp;&nbsp;&nbsp;&nbsp;排空驭气奔如电，升天入地求之遍。<br><br>&nbsp;&nbsp;&nbsp;&nbsp;上穷碧落下黄泉，两处茫茫皆不见。<br><br>&nbsp;&nbsp;&nbsp;&nbsp;忽闻海上有仙山，山在虚无缥缈间。<br><br>&nbsp;&nbsp;&nbsp;&nbsp;楼阁玲珑五云起，其中绰约多仙子，<br><br>&nbsp;&nbsp;&nbsp;&nbsp;中有一人字太真，雪肤花貌参差是。<br><br>&nbsp;&nbsp;&nbsp;&nbsp;金阙西厢叩玉扃，转教小玉报双成。<br><br>&nbsp;&nbsp;&nbsp;&nbsp;闻道汉家天子使，九华帐里梦魂惊。<br><br>&nbsp;&nbsp;&nbsp;&nbsp;揽衣推枕起徘徊，珠箔银屏迤逦开。<br><br>&nbsp;&nbsp;&nbsp;&nbsp;云舍半偏新睡觉，花冠不整下堂来。<br><br>&nbsp;&nbsp;&nbsp;&nbsp;风吹仙袂飘飘举，犹似霓裳羽衣舞。<br><br>&nbsp;&nbsp;&nbsp;&nbsp;玉容寂寞泪阑干，梨花一枝春带雨。<br><br>&nbsp;&nbsp;&nbsp;&nbsp;含情凝睇谢君王：一别音容两渺茫。<br><br>&nbsp;&nbsp;&nbsp;&nbsp;昭阳殿里恩爱绝，蓬莱宫中日月长。<br><br>&nbsp;&nbsp;&nbsp;&nbsp;回头下望人寰处，不见长安见尘雾。<br><br>&nbsp;&nbsp;&nbsp;&nbsp;惟将旧物表深情，钿合金钗寄将去。<br><br>&nbsp;&nbsp;&nbsp;&nbsp;钗留一股合一扇，钗擘黄金合分钿。<br><br>&nbsp;&nbsp;&nbsp;&nbsp;但令心似金钿坚，天上人间会相见。<br><br>&nbsp;&nbsp;&nbsp;&nbsp;临别殷勤重寄词，词中有誓两心知。<br><br>&nbsp;&nbsp;&nbsp;&nbsp;七月七日长生殿，夜半无人私语时：<br><br>&nbsp;&nbsp;&nbsp;&nbsp;在天愿作比翼鸟，在地愿为连理枝。<br><br>&nbsp;&nbsp;&nbsp;&nbsp;天长地久有时尽，此恨绵绵无绝期。<br></font&nbsp;color='#cc0000'>