&nbsp;&nbsp;&nbsp;&nbsp;<h1>艳异编卷二十·冥感部一&nbsp;崔护</h1><br><br>&nbsp;&nbsp;&nbsp;&nbsp;<font&nbsp;color='#cc0000'>崔护<br><br>&nbsp;&nbsp;&nbsp;&nbsp;博陵崔护，姿质甚美，少而孤洁寡合。举进士第。清明日，独游都城南，得居人庄。一亩之宫，而花木丛萃，寂若无人。叩门久之，有女子自门隙窥之，间曰：“谁耶？”护以姓字对，曰：“寻春独行，酒渴求饮。”女入，以杯水至。开门设床命坐，独倚小桃斜柯伫立，而意属殊厚。妖姿媚态，绰有余妍。崔以言挑之，不对，目注者久之。崔辞去，送至门，如不胜情而入。崔亦眷盼而归，尔后绝不复至。<br><br>&nbsp;&nbsp;&nbsp;&nbsp;及来岁清明日，忽思之，情不可抑，径往寻之。门院如故，而已锁矣。崔因题诗于左扉曰：<br><br>&nbsp;&nbsp;&nbsp;&nbsp;去年今日此门中，人面桃花相映红。<br><br>&nbsp;&nbsp;&nbsp;&nbsp;人面不知何处去？桃花依旧笑春风。<br><br>&nbsp;&nbsp;&nbsp;&nbsp;后数日，偶至都城南，复往寻之，闻其中有哭声。叩门问之，有老父出曰：“君非崔护耶？”曰：“是也。”又哭曰：“君杀吾女。”惊但莫知所答。父曰：“吾女笄年知书，未适人。自去年已来，常恍惚若有所失。比日与之出，及归，见左扉有字，读之，人门而病。遂绝食，数日而死。吾老矣，惟此一女，所以不嫁者，将求君子以托吾身。今不幸而殒，得非君杀之耶！”又持崔大哭。<br><br>&nbsp;&nbsp;&nbsp;&nbsp;崔亦感恸，请人哭之，尚俨然在床。崔举其首，枕其股，哭而祝曰：“某在斯。”须臾开目，半日复活。父喜，遂以女归之。<br></font&nbsp;color='#cc0000'>