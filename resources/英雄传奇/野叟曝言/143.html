
<p>天子慌忙拭泪道：“提及太皇太后，不觉感伤。倘得同宴此亭，其乐当何如哉？”水夫人回念旧恩，亦潜然泪下。天子谢道：“今日欲得太君之欢，乃反致大君之感，朕之罪也！”水夫人亦连忙拭泪。
</p><p>天子遂问田氏处境之乐。田氏敛衽起立，天子忙止住道：“朕已说明，不可拘礼。自后各夫人凡有陈答，俱勿起身，但敛衽足矣。”田氏只得坐下，回奏道：“夫有同心，子有率教，赈饥平寇，致治辟邪。一切乐境，皆如妾姑。惟妾夫致祸，未免惊心。即闻皇上贤明，实亦忧喜相半，不能如妾姑之乐天知命也。此外，则见母于不意，而慰十载乌私；忧姑之垂危，而得三尺瑞雪。皆喜而不寐者也！”天子赞道：“忧喜相半，此至情也；实陈无隐，是谓勿欺。太君之乐天知命，则孔子所谓‘中心安仁’，天下一人而已，岂可概之大贤以下哉！”
</p><p>复问红豆，红豆敛衽道：“臣妾之乐，俱如镇国夫人田氏。惟丰城赈饥，未得身历，幼失怙恃， 莫遂乌私耳。此外，则妾夫受蛊而侥幸得生，一乐也，其乐大；奉旨赐婚，得见妾姊鸾吹，亦一乐也，其乐小。大小虽殊，而各当其时，则皆有喜而不寐者。敢以实陈！”天子道：“旨哉，卫圣夫人之善言情也！乐有大小，而各当其时，则同一致耳！”
</p><p>因问璇姑。璇姑敛衽奏道：“臣妾处境之乐，皆如妾主母田氏。惟父母久亡，而不得见耳。此外，则避祸于连宅，劝连城反邪归正；被劫于勒逆，遇贵妃志合情投；赐环于丰城，感主姑仁育义止，皆乐境也！主母田氏、未氏，皆以得事贤姑为至乐。仓卒奏对，未及并陈，合井奏明。”天子大喜道：“太君之门，以夫人为传道之器，洵不诬也！劝连城，以善及人也；遇贵妃，善与人同也；感贤姑，时雨化之也。而且称主母以正名分，代陈情以决嫌疑。孔子云：‘夫人不言，言必有中！’讵不信哉！”
</p><p>因及素娥，素娥道：“臣妾之乐，亦同刘氏，特无劝善之雅，未克遭遇贵妃耳。臣妾幼失父母，上一兄遣戌广西，不知生死。后妾夫主自广而归，忽得亲兄嫂之信，此时私心，亦尝喜而不寐。此外，更无足为皇上陈者矣。”天子点点头，次及湘灵。湘灵道：“臣妾之乐，悉同沈氏。唯沈氏有兄而以见兄为喜；臣妾无弟，而以生弟为喜，其乐在同异之间耳。”天子笑道：“同异之间，乃诗情也！”因复问天渊。天渊道：“臣妾之乐，悉同任氏。惟性耽武事，兼爱数学。夫主不特德足刑于，而武勇天授，数学通神，奉为师资，遂克长益，是亦臣妾之乐境也！”
</p><p>天子道：“由此而推，则卫圣夫人之喜文，玑衡夫人之喜算，素灵夫人之善医，敏慧夫人之喜诗，而皆得素父之真传，宁有不乐者乎？特该于得贤夫之乐，而未析言之耳。且朕以得臣素父为乐；皇后、贵妃以朕之得臣素父为乐；举朝以得友素父、事素父为乐；天下以得相素父为乐；万世以得除大害于素父为乐。是素父一人，乃众乐之宗也！共奉素父三爵，合席俱陪一爵。太君为乐母，皇后代朕亲奉一爵。”
</p><p>各饮毕，水夫人率诸媳，遵旨问天子一生乐境。天子道：“朕之乐，在得素父，其大纲也。析其目而论其尤者，则：清宁被困，而素父从天而下，遂平逆藩，此一大乐也；上皇被胁，而素父泛海而出，遂诛逆竖，此一大乐也；天下既宁，而素父自牗而纳，遂除佛、老，此一大乐也。在太君、素父及诸夫人，自以除佛、老为最乐，而朕于死生呼吸时，得存已隳之庙社；想望俱绝时，得见太上之天颜。其乐盖与除佛、老等，此则朕一人之私也。”水夫人道：“宁亲亲而仁民，性中自有差等，虽私而实公也。皇上之乐，自应以解清宁之围，出上皇于险为最乐矣！”天子拱手：“诚如太君明训！”复令皇后、贵妃与素臣问答。
</p><p>皇后、贵妃途同询问素臣一生乐事。
</p><p>素臣道：“臣之乐，与臣母略同。臣母乐在夫子，臣乐在父母；臣父乐得意外之女，臣母乐得意外之妹；其余悉同臣母之乐，而亦以佛、老之得除为至乐。此外，则遭际太皇太后，圣心开悟，崇正辟邪，不为妖法所慑；劝说龙生夫妇，一嫁一娶，不绝英雄之祀；赠宝刀而诛凶有器；活金砚而探密有人；得黄马而赴远有力；揽豪杰而得臂指之助；剪羽翼而衰叛逆之势；辨邪正而破达士之谜；论经史而广同人之益；剖冤抑而明贞妇之心；焚庙宇而绝邪神之迹，亦时时得有乐境也。臣敢遵皇上圣旨，请问皇后殿下之乐。”
</p><p>皇后道：“本宫之乐，与皇上同，而天性之爱，则素父疗太子之病而回生起死；切肤之灾，则素父授皇上以笔而镇心辟邪。此二事者，亦乐境也。”素臣复请问贵妃，贵妃道：“本宫之乐，亦同皇上。而遇同心之姊妹，其臭如兰，此一乐也；逢国手之神医，怪病若失，亦一乐也。”
</p><p>天子道：“据皇后、贵妃所言，即各人之私乐，亦多由素父。朕谓素父为众乐之宗，岂虚语哉！所不乐者，计惟老聃、释迦、凶藩逆寺、及诸徒党耳！而僧道之还俗者，胁从之放赦者，即无不歌咏太平，含哺自乐。素父诚众乐之宗，太君诚乐母也！其复奉素父三爵，太君一爵，朕与后妃等如前贺陪。”素臣力辞不获。
</p><p>合席饮毕，天子复问水夫人道：“太君一生乐事，朕既得闻命矣。请问：自揣生平，亦有如管宁所云，一日科头，三朝宴起。为太君所未适于中，而欲内讼者乎？”水夫人道：“女子当秉内则，鸡鸣盥潄，栉縰筓总，何敢有科头宴起之事？臣妾所自讼者一事，所欲陈者一事，敬为皇上言之。昔年避难丰城，妾子文白远戌辽东，妾庶媳沈氏、任氏聘而未娶。忽闻诏选秀女，遑遽无策，误听长媳阮氏之言，令次媳田氏改装双娶，彼时惕息，如坠冰渊。此后渐惶，时怀局蹐。以似属权宜，而实邻欺罔。此终身自讼之一端也。而所欲陈者，前蒙皇上天恩，以未氏赐文白为妻，因未氏实有恩于臣子，而彼时赐姓，俨属天潢，君命私情，两难违逆。加以次媳田氏感恩固劝，致有迁就之事，实违礼教之常。嗣经皇上改定礼制，特旨令未氏、林氏皆从本性，以杜乱宗，而并妻之嫌，尚未改正。未氏虽屡向臣妾陈情，欲退居林氏之下，妾以君命所在，未敢擅主。夫并妻匹嫡，礼教所严。齐桓霸主，尚能申明其禁，今世跻上理，岂宜反循叔季之习？伏祈皇上俯赐更正，臣妾幸甚，礼教幸甚！”天子道：“采选之事，乃奉行者之过。皇上岂肯夺臣子已聘之妻妾哉？权宜改装，似邻欺罔，而实免君父之过，权而合于经者也。至并妻一事，乃朕之过也！其自今始，未夫人即退居忠勇夫人下，可改封恭让太夫人；田夫人可进封镇国卫圣太夫人。”田氏、红豆俱出席谢恩。红豆并乞将文骥卫圣公世袭改归文麟，天子准奏，称叹不已。是日，红豆即撤席，与湘灵、天渊同席，让田氏专席。
</p><p>席罢，天子后妃轮流于香泉坐汤，见紫芝石室中一只大建盆内，植着那本神芝，比前更高大一倍，啧啧叹赏：“芝固天下之一神芝，泉亦天下第一温泉，瑶岛紫芝，易州汤泉，迥不如也！”
</p><p>初三日，驾幸水夫人生祠。
</p><p>是时，前殿已塑文龙等二十四子浑身；中殿独素臣浑身；后殿中间水夫人浑身；东间田氏等六夫人浑身；西间独凤姐、蛟吟两位夫人浑身。天子后妃看像，复看水夫人等，俱赞塑像者为名手。天子细看各级俱可移动，令宫女将红豆一像，移于天渊之下。谓红豆曰：“此以成夫人之让德耳！”回至公主府，设宴款待水夫人等，仍如昨日坐位。席间，天子问水夫人：“现在有无不如意之事？”水夫人道：“臣妾欣逢圣世，恩宠优渥，仰荷天庥，子孙繁衍，岂犹有所缺望？独妾弟水云，虽获皇上天恩，赐号冲靖，而生死未卜，有无后嗣，俱不可知，常一念及，即为罔然；云孙师施，亦未知存亡。此二事者，稍为不如意耳！”天子道：“文施福相，且据大学大奏称、素父与林、未两夫人，俱卜得吉数，还珠有日。独冲靖先生为可念耳！朕有母舅，亦不知存亡，计其年亦几耄矣！七十已古稀，况耄年耶！太君全德，宜享全福，或犹有望；朕则广为搜访，均属冒名，徒乱人意，乃真无见舅之日耳！”
</p><p>正说不了，门上传奏：“有两个白眉老人，要求见万岁及太师爷。”天子心动，道：“岂即朕与太君所念之两人耶？天下事因未可知也！”忙同素臣出至大厅，传二老人入见，即陈奏：一名水云，一名纪恩。天子心头突突跳荡，赐坐于旁，先令纪恩细陈。纪恩道：“臣避世洞庭湖中，钓鱼为业。三十年前，得交渔父水云，久而知为隐土，因得同志，交好送笃。后沐圣泽，风不鸣条，水不扬波，无惊涛之恐者二十年，盖将老于渔钓矣。今岁春间，水云闻皇上为其姊庆祝百岁，忽动归思。臣因久交，不能为别。遂与细商：巢父、许由之事，荒远无稽；后世隐逸之伦，皆以避世乱耳。当今世道昌明，龟龙麟凤异类，皆知观光，绝域遐荒外夷，皆知就日；而近在版图之内，同此血气心知，独无一亲之感，实属冥顽不灵！况闻皇上，数十年殷勤求访圣母之弟，臣知有姊入宣，迹颇相类，藉此一观天颜，倘得仰慰圣心，心足将野人芹爆之意。兼慕公相功德之崇，古今无匹；水云复述其姊学识，几于女中之圣；遂并动识荆之念，故结伴而来耳。’
</p><p>天子道：“圣母生年月日，音容笑貌，及入宫始末，因屡经奸人冒认，久已传播。老人有何确切凭据，使朕不疑？”纪恩道：“臣姊入宫，臣只五龄，一切生年月日，音容笑貌，俱不能记忆。惟邻嫗以臣为姓纪，世居贺县，父为土官。有姊被俘入宫，与明诏相合。而臣姊被兵时，匿臣于厕，以香囊佩臣裤带，则臣所能记忆者。臣亦不敢必圣母之果为臣姊，但不敢如奸人之冒李为纪耳！”天子喜道：“汝囊犹在耶？曾否带来？”纪恩于贴胸解出香囊，呈上道：“此臣妹遗念，臣终身佩之，何敢遗失！”天子一见，泪即续续下，急在胸前。解出香羹比对，花式一毫无二。迳起抱持，大哭道：“不意今日得见真舅也！’纪恩跪地，亦持帝足而泣。天子扶起，命将纪恩之座，移近御座旁。谓素臣曰：“昔年李旺、李贵、韦父成等，重叠冒认，皆不言置厕及佩囊事，此惟朕及太皇太后两人知之耳。朕昔宁受百欺，冀获一是，故于彼不言置厕及无囊者，亦恐其幼而遗忘，不敢遽疑。迨至攻计败露，始知其伪。今吾舅指事既真，佩囊复合，宁复虞其伪邪？”水云道：“纪恩与臣交三十年，深知其人尘视轩冕。若有希荣冒泽之念，亦不待今日始来陈奏矣！”天子点头，谓素臣：“朕舅与素父之舅，同志相契，其贤可知！前欲得不贤之舅而不可得，今得舅而且得贤舅，何乐如之！昨与太君等互言乐境，今太君、素父与朕，各加一乐矣！素父与国，直无不认识先，何不抱持一泣乎？”素臣道：“臣别舅已六十余年。须发容貌，俱异者时，未能全识。惟炯炯青瞳，与臣母无异。且臣舅非比元舅，有可假冒。因在御前，不敢失仪，喜极涕零，已从腹中点滴而下矣！”
</p><p>天子问二人年纪，子孙若干，现在何处。二人陈奏，纪恩只八十一岁，水云已八十九岁；纪恩有一子，二孙，一孙女；水云无子，而有四孙，俱在舟中。天子亲封纪恩为庆元伯，袭端僖公爵，即赐居迎思里韦父成原赐府第，一子为锦衣卫同知，二孙俱为千户，一孙女赐乡君品服，诏行在各部赶制诰命冠服；命纪恩率子、孙、孙女，入见皇后、贵妃。欲赐水云有职，坚辞不受，因以吴凤元田宅给赐。赐四孙入国子监读书，令素臣陪至镇国府见水夫人。
</p><p>水夫人等俱辞后妃回府。老年姊弟重逢，水夫人喜极，泪下沾襟。古心、素臣拜见，亦泪涔涔下。田氏诸媳，率同合府眷属，拜见水云。接水云四孙至府，设席欢宴。
</p><p>次日，天子除去讲书茗战前旨，复宴纪恩三世于公主府。水夫人复宴五湖祖孙于安乐窝。一面令人打扫凤元官房，将一切应用之物，搬运过去，拔两房仆人服侍。
</p><p>席散，即亲送五湖归第。水夫人至上房，慨然道：“此凤元夫妇所居，不待凤元骈首异乡，而元氏之殁亦已三年矣。回忆同居之情，能无恻然也耶！”五湖道：“高明之家，鬼瞰其室，此愚弟所以飘然长往也！人事之变，儿女之情，一切放弃，始得保其天年。昨见吾姊用情大挚，今复戚戚于他人之成毁，得毋稍不自爱耶？”
</p><p>水夫人问古心、素臣：“汝舅之言何如？”
</p><p>古心道：“无端之哀戚，俱足伤人。母舅之言是。”
</p><p>素臣道：“情发于性，情灭则性《礼》载：百年曰期颐，似但当颐养，而不必更计他人之成毁。母舅之言，宜可采纳。”
</p><p>水夫人道：“汝既知情灭则性灭，而复言年至百岁，即但当颐养，是百岁以后之人，皆可灭情也。灭情即灭性。如槁木，如顽石，虽生犹死矣！人物皆得天地之理以成性，四性流露。即发为喜怒哀乐之情。西铭所谓‘民胞物与’。自此情之维系，无一刻可解而释也！不为释，则性不灭；性不灭，则人之所得于天者。不至梏亡，至死而仍还天地，方云全受全归。使年至百岁，即当释其情，而于人物之休戚不相关切，则生机日灭，死气日增。年岁愈多，生理意削，将以何物归还天地？反不如速死之为愈矣！《礼》所谓期颐者，但不作任劳耳。岂专嗜饮食，而窒其灵明也耶？《书》载：舜生三十徵庸，三十在位，五十载陟开乃死。《礼》载：舜葬于苍梧之野。若执百年期项之说，则应四十载即禅位于禹，但安颐养不应至五十载，犹南巡狩以死，而葬于苍梧之野矣！彼以天下为任，故不特以心运之，而并以身劳之。今我不劳以身，而可并不运以心乎？夫所恶于佛、老者，自私自利，异于吾儒胞与之量也。若绝其情，与老氏之无摇尔精，乃可以长生；佛氏之无色声香味依法何异？汝无摈斥佛、老，而顾使汝母从佛、者之说，岂百年以前，当万物一体，感而遂通，与天地相似；百年以后，当冥顽不灵，四端俱灭，与禽兽相似耶？曾子云：‘而今而后，吾知免夫！’一日未死，即有一日存心养性之事；岂欲汝母修以毕生，而隳之末路耶？”
</p><p>古心、素臣慌忙跪下，极口认罪。
</p><p>素臣便通体汗下，说道：“孩儿因母亲高年，不宜哀感，故欲参以母舅之说，而不自知其昧于大义也！”
</p><p>水夫人喝令俱起，复言道：“子游云：‘人喜则斯陶，陶斯咏，咏斯犹，犹斯舞，舞斯愠，愠斯戚，戚斯欢，欢斯辟，辟斯踊矣；品节斯，斯之谓礼。’子思云：‘发而皆中节，谓之和。’人非圣人，孰能中节？有礼以品节之，使无过愠，无不及情，乃渐至乎中节也！愚不肖不知品节；贤知者不屑品节。应陶而咏，应咏而舞，应愠而戚，应戚而踊。浅深不同，皆过其情之分。或并至应喜而愠，应愠而喜，尤反其情之正，不知甚矣！佛、老惩世人之溺于情，一切放弃，而并绝夫情，是因噎而废食也。人之有喜、怒、哀、乐，如天之有春、夏、秋、冬，未可偏废。汝知忧能令人老，乐固不能令人老邪？惟当喜而喜，当怒而怒，当哀而哀，当乐而乐，则气不郁而得舒；以礼品节之，而发皆中节，则气不竭而得和；全性以此，保身亦以此！吾弟于人事之变，儿女之情，一切放弃，以保天年者也；愚姊则于人事之变，儿女之情，一切不放弃，亦得保其天年。此则修短之数，定之于天，而非人力之所得而与也！若以形骸而论，则吾弟须发皓然，而思姊发止颁白；吾弟容颜枯瘠，而患姊肌肤丰润；吾弟之步履饮啖，亦皆不及患姊，此岂放弃一切之效耶？吾弟之两侄，皆有同志，则亦放弃一切者矣，何以年未及艾，而溘先朝露？亦愈知年命之有定，而非屏情之所能矫矣！荷蕢曰：‘鄙哉，硁硁乎！’孔子曰；‘果哉，末之难矣！’人心之不同，如其面然。岂能强吾弟之面如吾面乎？因吾弟堇念同怀百岁，幡然来归，有天性忽感之机，人情未绝之兆，故不惮反复言之。名教中固有乐地，宁必绝人进世，以放废伦常，戕灭情性，始得保其天年也哉！”
</p><p>五湖垂涕而言道：“孔子曰：‘老而不死，是为贼！’八十九岁以前，弟诚天地之贼民也！自今始，奉吾姊训以终身矣！”
</p><p>水夫人道：“吾弟真心见矣！昨日愚姊与两甥，泪涔涔下，未得贤弟之一唏嘘，一太息也。请为吾弟扩而充之：人不生于空桑，故《诗》云：‘哀哀父母，生我劬劳；欲报深恩，昊天罔极！’吾弟远适异地，而置祖父祠墓于不问，岁时祭祀，闭而不修者多矣，恻隐之心，毋乃梏亡而不一扩充邪？吾弟即放废一切，而陛居非屋，水居非舟，无以存身，何独忍弃父母魂魄所依，骸骨所藏之祠墓？一日不食则知饥，一日不饮则知渴，何独忍弃父母岁时馨香之祭祀？子媳亡故则知伤感，诸孙幼稚则知鞠育，何独忍忘父母之劬劳？孔子曰：‘众人必死，死必归土，骨肉臂毙于下阴为野土，其气发扬于上为昭明焄蒿，凄怆孝子，以父母所遗于吾身之气，感格父母发扬于上之气，祭之时，洞洞焉，属属焉，如或见之，有诉合无间者矣！’故伯有无后，即为厉鬼；若敖绝祀，致双馁而。吾弟不忘友于之谊，顾鲜明发之思，何邪？吾母之生吾弟也，产时血晕，几致捐生；产后失调，遂成病疾。其爱吾弟也，病则目不交睫，痛则手不停摩；饮食则先含哺而后举箸，衣服则先裹护而后开笥；偶离则爽然而惊，闻哭则惕然而恐。以晚年得子，故较愚姊之爱为更深，而吾弟乃忍弃其祠墓而悍然不顾耶？现在父母坟墓，祖宗祠宇，俱修茸完善，明日当率诸孙展谒。女性外向，承接宗祀，必赖子孙；嗣后皆吾弟之任矣，更勿漠外置之，以澌灭天性中恻隐之良心也！”
</p><p>五湖听到产时血晕一段，水夫人声泪俱咽，触发天良，泪如泉涌。及至听完，即伏地大恸，道：“吾姊以万物为一体，而弟视父母若途人，岂特天地之贼民，实为父母之贼子！痛思前罪，万剐犹轻！弟若不即填沟壑，当庐墓终身，以稍赎前衍，此华屋非弟所敢居也！”水夫人垂涕，同古心、素臣扶起，安慰道：“吾弟既悔前罪，欲行今事，只宜坚久，而不可锐急。《礼》载：‘五十不毁，况耄年乎’？但当守此正念，时时提醒，使仁孝之思，油然而生，可也！”是晚席至，五湖即不用酒肉，至夜沐浴。清晨，率四孙去谒拜祠墓不题。
</p><p>初五日，天子后妃，俱至府庆祝太君百岁。内监呈上寿礼，是御匾题额“女圣人”三字，联曰：
</p><blockquote class="shi"><p>百年人瑞，万世女宗。
</p></blockquote><p>又一长联曰：
</p><blockquote class="shi"><p>五玉躬桓信谷蒲，列五百冕旒，五福筵中图百寿；
</p><p>一堂子孙曾元耳，萃一千眷属，一人膝下颂千秋。
</p></blockquote><p>小款俱是已卯仲夏，恭祝镇家卫圣，仁孝慈寿，宣成文母水太君百岁上寿，皇帝□□熏沐拜手谨题。
</p><p>因水夫人前见御款，惊俱已甚，且不许常悬，故于皇帝下空二字，不填御名。又赐不款式长联一副：
</p><blockquote class="ci"><p>兄弟叔侄，曾孙云礽，爵分五等，更无数仪宾驸马，宰相尚书，真宇内公卿之府；
</p><p>子午卯酉，辰戌丑未，名占三元，兼许多经魁传胪，探花榜眼，为人间科甲之林。
</p></blockquote><p>天子向素臣道：“朕不更备多仪，尽内心之敬，窃附以少为贵之义矣！”素臣感激奏谢道：“皇上为臣母兔天下一平田赋，建诸宅第坊表，资逾千万；今更赐皇言，褒宠逾分，臣母及臣，顶戴铭刻。虽世世子孙，衔环结草，何足仰报万一哉！”
</p><p>是日拜寿仪注，天子欲加隆于前，因水夫人力辞，仍依前礼。祝后没飨，古心、素臣陪宴天子于补衮堂，水夫人等陪宴后妃于月恒堂。宴毕，天子问素臣得舅之乐，素臣道：“臣既乐得舅，而臣舅感臣母一席正论，以逸民而化为孝子，此则臣乐外之乐也！”天子急问：“正论云何？”素臣备述一遍，并五湖庐墓之意奏知。天子瞿然道：“此论岂令母舅当汗下通体，即朕亦如冷水浇背矣！朕年来颇有倦勤之意，欲传位太子，以就安逸，几何不为佛、老所笑耶？舜德无异于尧，故尧为倦勤之说；禹德微逊于舜，故舜有苍梧之崩。况朕之太子，迥不及朕者耶？此两日当燕笑款洽，以博太君之欢。回鸾后，即与两令郎勤政，不敢有暇逸之念矣！”
</p><p>午后，古心奏辞，为五湖庐墓之计。天子复命设宴日升堂，仍如前日礼，四面围坐，令置神芝于中间。光彩焕发，五色中更晕出碧绿红蓝，深浅错互。诸般光影，照得梁栋几筵，并各人面日衣服，俱分外光辉，飞越不定。天子欢赏无已，道：“朕邀太君福庇，倘复得十年之寿，仍如两度见此神物。素父八十，朕必亲祝，亦于此日登堂可也。”索臣奏谢不敢当。
</p><p>小公主腹中忽痛，贵妃、红豆、文骕俱奏辞，率宫女挽扶入内。天子向水夫人道：“前闻长君有八子、五女、二十二孙、十三孙女、六十九曾孙、二十一曾孙女、两云孙、两云孙女，共一百四十二丁。合素父三百三十二了，共四百七十四丁；今若更添一丁，连素父兄弟，去五百之数，止少二十二丁。现在怀孕者多，此月距八月尚九十日。文施在外，或更生有子女，至太君寿诞，或不甚相悬耳。加以诸媳、诸孙媳、诸曾孙媳、云孙媳，诸男女甥、外孙、外曾孙、外云孙，一千眷属，数日不止。古人有‘一夜夫妻八百丁’之说，虽无所考，而亦岂必无之事哉？朕所知子孙之盛者，素父而外，惟白卿。然已数未及半。太君一百二十岁大寿，朕来庆时，知太君子孙且满千丁，合外姓计之，将不止二千丁也，岂非旷古独盛者耶？”
</p><p>素臣道：“现在子嗣之广，莫过于干珠。臣以六妻妾而得二十四子，干珠以一妻而得二十八子者，次妻金蝉复得四子，盖远胜于臣矣！”天子惊异道：“朕知干卿孪生多子，不知其多至此也！现有孙曾若干？古今其亦有以一妻而得二十八子乎？”素臣道：“国初有卖蛋者，以一妻孪生，而得三十六子，较干珠为更盛。特其孙曾，反不及三十六丁之原数。于珠于去岁，即已得孙曾一百一十二丁矣。”天子道：“彼卖蛋者，一发无余，固不足论。干卿以一妻一妾，而得子较多，虽若胜于素父，而总计孙曾，则止三分之一，仍当以素父为极盛也。”
</p><p>天子正与素臣问答，只见文骕怆惶而来，满面失色。天子急问：“莫非公主有产厄？”文骕道：“公主幸喜平安，只所生者非人，是一扁毛怪物。”天子、皇后及在席诸人，俱吃一惊。正是：
</p><blockquote class="shi"><p>鹤翅昔闻封宰相，江翎今见裹仪宾。
</p></blockquote><div class="subname"><p>总评：
</p></div><p>君、臣、后、妾同筵，俱以除灭佛、老为最乐，惟天子、后妃己关系君父庙社，乃有相等之说，可见佛、老之必当辟除。而辟除之功，在天下万世，无与伦比也！后世圣君贤相，有志于斯乐者，必于此书乎得之。
</p><p>言乐一段，将一百—十一回以前所作所为，全数重提；历落而出，与后百出戏文一副杼柚，两样花色；千呼百应，以结束全部一百五十余回之洋洋大文也！古人之文无不结束，而欲如此层层结束，出奇无穷者，则目所未见，允推第一奇书。
</p><p>水夫人生平自讼者，只此两事。其品何如，而并妻一奏，遂使天子德妙转圜。君、臣皆无失道；夫妇协于常经，岂不懋哉！缘世道至此时，无事不致其精，居其正，存此一失，亦为白壁之瑕，故并磨而去之。
</p><p>自除佛老后，千祥百福，靡所不臻。天之所以申命君相者，至矣尽矣！蔑以加矣！惟此二老未归，为天子及水夫人、素臣心中一不如意之事。故必使其幡然来归，以慰君、相之心。此补缺陷天之五色石，断不可少者也！况治道之盛，不能使避世之士幡然动觐光之念，犹非旷古今而无匹。故必写至二老来归，而后极治道之盛，此谓天之所覆、地之所载，凡血气者莫不尊亲。
</p><p>水夫人正论，不特使古心极口认罪、素臣通体汗下、五湖伏地大恸、天子冷水浇背；天下后世有志于性理经术、孝亲仁民者，俱如暗室得炬，绝渡逢舟；兼如快刀剖腹，尽出肠胃，涤去臭秽之气。飕飕乎两腑生清风吴！入之《五子近思录》中，犹为第一等格言。裨官小说云乎哉，《左》、《国》、《史》、《汉》云乎哉？
</p><p>除灭佛、老，去杀机而广生机，则天之报以福禄，必以多男为第一义，而近理着已说来，已令人有疑，而不能遽信者，故历举子孙之盛于素臣者以明之。如干珠、卖蛋者，是顾疑者即信，而所以报素巨者；意复相左，此法之难于两合者也。妙在天子结末一段，将卖蛋、干珠一意抹倒，仍归其盛于素臣。天意人心，不触不背，宜僚之九，公孙之剑，超超元箸，妙手空空。
</p>