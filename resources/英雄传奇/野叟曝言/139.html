
<p>天子拭泪道：“治道之盛，盛于辟除佛、老；辟除化者之功，由于亲父。而朕之得与素父同志者，曾胚胎于老伴。忽闻溘逝，深为痛悼！欲亲临其丧，为之辍朝二日，谕赐祭葬，可乎？”素臣亦泣下沾襟道：“覃监既有养正之功，而志除佛、老，贤于吕涵、张承业远矣！辍朝赐祭，宜若可行。”天子即入宫哭临。素臣亦易服往吊，哭之甚哀。
</p><p>回府即病，每日力疾办事。天子见其憔悴，亟加慰问。素臣奏道：“臣自臣母回南，方寸已乱，饮食渐减，及哭覃监，未免过哀，不觉致病。然非痼疾，当加意调摄，以期速愈。皇上勿廑念也！”天子道：“朕自老伴之殁，亦忽忽不乐者数日。顾已年登耄耄，日自除佛、老以来，日日庆幸，已垂十年，临终含笑而逝，朕与素父，也可稍免悲思。至太君回南，子、媳、孙、曾，绕满膝前，现又连得云孙，乐可知矣！望素父宽怀，为国自爱！”当赐人参、肉桂，各二十斤。素臣谢恩出朝。虽极意排遣，无奈心结不开，三好两歉的，不能全愈。
</p><p>一日上朝，天子想起风谣，复取来看，是：
</p><blockquote class="ci"><p>维天实生老，老反大于天。即此无天罪，诛之非可怜。
</p><p>吾皇下诏毁其像，人心得安天理全。
</p></blockquote><blockquote class="ci"><p>耳闻白日升，眼见无一人。碧天空洞洞，何处可存身？
</p><p>不信琼楼与玉宇，随天旋转如车轮。
</p></blockquote><blockquote class="ci"><p>人言沧海内，处处有仙山。海今成乐园，日夕相往还。
</p><p>贾客遨游海中遍，不见仙人一佩环。
</p></blockquote><blockquote class="ci"><p>自古传尸解，谁人看得真？浮山记体静，蜕骨有精神。
</p><p>李翱发棺尸宛在，乃知仙传荒无伦。
</p></blockquote><blockquote class="ci"><p>金丹不死药，速死乃其能。堪怜唐代主，连服即连崩。
</p><p>试问当年解丹老，可曾一个享遐龄？
</p></blockquote><blockquote class="ci"><p>九转凭铅汞，黄婆引得成。虚传黍珠现，谁见玉婴生？
</p><p>忽然一泄精如注，仙人命比鸿毛轻。
</p></blockquote><blockquote class="ci"><p>烧丹凭药物．一匕已千金。眼见烧丹容，人人尽捉襟。
</p><p>黄昏半夜提炉去，无影无踪没处寻。
</p></blockquote><blockquote class="ci"><p>采战原邪术，愚人信得深。吸时如益髓，泄处即归阴。
</p><p>不见鼎炉延寿命，空教妻女纵奸氵㸒。
</p></blockquote><blockquote class="ci"><p>天师能捉鬼，户户送灵符。鬼满漏闾阎间，天师捉得无。
</p><p>眼见天师妻病鬼，临终赢得满身烋。
</p></blockquote><blockquote class="ci"><blockquote class="ci"><p>年时常醮祭，有病更求神。焚黄奏上帝，踏斗告群真。
</p><p>临危尚有千般法，救活从无一个人。
</p></blockquote></blockquote><p>十首之后，又是三首：
</p><blockquote class="ci"><p>龙虎山上说上十，上清一炬火无情。
</p><p>天尊掩面救不得，登时熔化如胶餳。
</p><p>四相枉传威赫奕，千神空自貌狰狞。
</p><p>同时携手入彭亭，满罏金色明。
</p></blockquote><blockquote class="ci"><p>武当威镇有真武，电母雷公护灵府。
</p><p>贼盗不侵雷电功，拜朝不敬龙蛇怒。
</p><p>我皇下诏毁氵㸒祠，金殿熔成金满坞。
</p><p>雷电无踪龟蛇腐，惟余一杯土。
</p></blockquote><blockquote class="ci"><p>千山万水各有灵，千奇百怪各有形。
</p><p>望形朝拜聚如蚁，闻灵预祝畏如霆。
</p><p>农夫血汗洒土木，织女机丝供膻腥。
</p><p>帝力驱除无一星，户户得安宁。
</p></blockquote><p>三首之后，又四首：
</p><blockquote class="ci"><p>九华有地藏，宝钱常放光。业报见地狱，福报见天堂。
</p><p>堂狱两无见，不识有灾殃。观看轻万里，施舍遍十方。
</p><p>吾皇灭佛铲长还，宝镜磨作尘飞扬，归家只拜爹与妈，自此不见阎罗王。
</p></blockquote><blockquote class="ci"><p>峨嵋有普贤，普陀有观音。登山与泛海，朝拜要诚心。
</p><p>诚者见妙相，不诚灾祸侵。奸憎靠菩萨，骗财恣奸氵㸒。
</p><p>一朝拆寺毁经像，金刚、罗汉如飞尘，不见韦驮能护法，不见象王会卷人。
</p></blockquote><blockquote class="ci"><p>曹溪有大凿，衣钵镇山门。火焚衣不燃，铁捣钵无痕。
</p><p>妖言惑众听，四海俱狂奔。施钱塞梁栋，还愿无朝昏。
</p><p>吾皇一旦灭佛教，钦差入寺除其根；捣钵蜣丸成粪土，焚衣蝴蝶化灰尘。
</p></blockquote><blockquote class="ci"><p>只设四座寺，已剥万民皮。何况遍天下，多于机上丝。
</p><p>寺寺要斋粮，僧僧吸膏脂。寺多村日少，民瘦僧日肥。
</p><p>吾皇植苗去稂莠，一僧一寺无留遗，功如大禹抑洪水，益烈山泽而焚之。
</p></blockquote><p>四首之后，又十二首：
</p><blockquote class="ci"><p>半世家门礼大慈，岂知大忍有如斯。
</p><p>发蒙细读君王诏，深悔昔年非。
</p></blockquote><blockquote class="ci"><p>造化生机雨露深，政教物物有阳阴。
</p><p>成男成女成古今，独忍逆天心。
</p></blockquote><blockquote class="ci"><p>无君执法不安良，邓死多丁弱死强。
</p><p>普天率土安如常，独忍叛君王。
</p></blockquote><blockquote class="ci"><p>人无父母不生身，养育辛勤无比伦。
</p><p>鸟鸟还知反哺频，独忍背一亲。
</p></blockquote><blockquote class="ci"><p>连枝一气共根苗，兄弟相求原隰褒。
</p><p>无端陌路反相招，独忍舍同胞。
</p></blockquote><blockquote class="ci"><p>常言嫁鸡逐鸡飞，不改终身一与齐。
</p><p>有玷难磨非白圭，独忍拆夫妻。
</p></blockquote><blockquote class="ci"><p>劬劳欲报父娘恩，膝下须教孽息蕃。
</p><p>祖宗无祀即孤魂，独忍抛儿孙。
</p></blockquote><blockquote class="ci"><p>学于古训得良谟，质不轻狂气不粗。
</p><p>希贤希圣必由德，独忍屏诗书。
</p></blockquote><blockquote class="ci"><p>斯民生业在田工，有腹何能一日空。
</p><p>若教绝食乞何从，独忍弃耕农。
</p></blockquote><blockquote class="ci"><p>赤体遨游廉耻亡，交加风雪更难当。
</p><p>袈裟戒勅出何方，独忍费蚕桑。
</p></blockquote><blockquote class="ci"><p>工师造作买货陈，商输佣役樵子薪。
</p><p>缁流百用需之人，独忍置生民。
</p></blockquote><blockquote class="ci"><p>深感吾君是大慈，千年大忍一朝犁。
</p><p>气化纲常两不亏，苍生大难夷。
</p></blockquote><p>十二首之后，又六首，另是一格：
</p><blockquote class="ci"><p>裸国良可悯，木叶蔽红牝。又怕蛇虫钻，又怕狐狸吮。
</p><p>冷风一入心一疚，只缘佛誓凶，忍，忍，忍！
</p></blockquote><blockquote class="ci"><p>堪恨衣冠人，笑我若猪狗。我有夫与妻，我有姑与舅。
</p><p>赤条条地原可丑，因怕生毒疮，受，受，受！
</p></blockquote><blockquote class="ci"><p>忽然天使来，赐衣遮我丑。顾瞻前也后，商量心也口。
</p><p>心欲取之口欲否，因怕烂皮肉，抖。抖，抖！
</p></blockquote><blockquote class="ci"><p>天使殷勤劝，个个着衣裳。也不烂皮肉，也不生毒疮。
</p><p>原来佛誓是荒唐，垂袖一摆踱，堂，堂，堂！
</p></blockquote><blockquote class="ci"><p>天明即着裤，天黑还着衣。虫蛇不缘腿，猪狗无人讥。
</p><p>千丝万缕生光辉，欲见殿与牝，希，希，希！
</p></blockquote><blockquote class="ci"><p>一般皮与肉，晒得黑落托。三年黑变紫，五年紫变白。
</p><p>十年滑润如酥酪，浑身如抚摩，乐，乐，乐！
</p></blockquote><p>六首之后，长短古风一首：
</p><blockquote class="ci"><p>清净山下寺，黄金白王堂。
</p><p>释迦侧身卧，佛骨满牙床，佛牙舍利生光芒。
</p><p>欲见佛面一石粮，欲摸佛卵十只羊。
</p><p>布帛如山积，金银用斗量。
</p><p>锡兰山民穷似鬼，脂膏都入寺僧囊！
</p><p>一朝天使到遐荒，要除佛教返羲皇，
</p><p>真身入火煎肝肠，骨牙舍利不芬芳，
</p><p>余存斧碎如粃糠。
</p><p>妖娆队队出僧房，回家羞见爷与娘。
</p><p>黄金溶化入库藏，白玉琢成圭与璋。
</p><p>原来佛也怕天王！
</p><p>从前灵感都消亡，一切胜迹一扫光！
</p><p>僧尽为民谁烹贼，不须倒筴更倾箱。
</p><p>五风十雨年时强，家家堆积稻与粮。
</p><p>布施不行无灾殃。
</p><p>山民之乐乐无央，天王之德德无疆！
</p></blockquote><p>古风之后，又五首，另是一格：
</p><blockquote class="ci"><p>乌斯藏，活佛帐，有眷僧台下，无眷增台上。
</p><p>匣缄金玉印，座列龙虎杖。
</p><p>菩萨前后行，罗汉东西向。
</p><p>一佛茶毗千佛出，万古循环寿无量。
</p></blockquote><blockquote class="ci"><p>佛当薨，动刀兵。纠连阿难国，攻打丽江城。
</p><p>中华天子怒，大将上公证。
</p><p>罗汉枪头倒，菩萨马前迎。
</p><p>一佛茶毗二佛死，西番各藏霎时平。
</p></blockquote><blockquote class="ci"><p>层台毁，见法喜，曲房匿幼童，深窖藏女子。
</p><p>给还爷与娘，羞见兄与姊。
</p><p>方知活佛奸，始信说法诡。
</p><p>拐得娇娆恣氵㸒污，骗得金银供箸七。
</p></blockquote><blockquote class="ci"><p>活佛聚，西番苦，家家供斋粮，户户献牛乳。
</p><p>索铜为铸钟，取皮要绷鼓。
</p><p>富户少余金，富民无寸土。
</p><p>天兵忽降佛窟空，番人个个歌且舞。
</p></blockquote><blockquote class="ci"><p>活佛死，西番喜，不贡点灯油，不出写经纸。
</p><p>终年不打板，终岁不纳米。
</p><p>夫男无差徭，妇女有廉耻。
</p><p>户户朝朝一柱香，百拜中华圣天子！
</p></blockquote><p>五首之后，又七言长行一首：
</p><blockquote class="ci"><p>储君重德思贤臣，青宫结想方青春。
</p><p>忽闻对策有奇士，直言极谏忘其身。
</p><p>五花绑出奉天殿，圣恩特赦除为民。
</p><p>缇骑持鞭催上道，西厂威风怕煞人。
</p><p>从空急舒巨灵掌，如意一枝金百两。
</p><p>千言万语出怀恩，努力加餐勿肮脏。
</p><p>奇士谁欤即文白，丹忱自昔盟金石。
</p><p>感得清宫一片心，从地驰驱不暧席。
</p><p>乘风夜火宝音寺，数百凶僧销一炽。
</p><p>北诛妙化抄宝华，法性两空除根楂。
</p><p>国师司礼失羽翼，仓皇相顾空嗟呀！
</p><p>东游复诛李又全，景王帐下第一员。
</p><p>去爪拔牙龙失势，闭门寂寞过三年。
</p><p>天生毒蟒面如龙，五双男女皆穷凶；
</p><p>浑身千万肉鳞甲，驱使豹象如驱鸭；
</p><p>强弩利刃不入肤，赤体搏战无死法。
</p><p>岑酋助逆起虒弥，更有峒元为军师。
</p><p>差神役鬼遣龙虎，旬日之间破三府。
</p><p>长驱直到桂林东，柳、庆以西皆血土。
</p><p>此时天子正东巡，景王监国制朝臣。
</p><p>清宁宫外兵露刃，要索潜龙出紫宸。
</p><p>潜龙所仗惟奇士，奇士方当逐封豕。
</p><p>毒蟒之毒岂易除，目断蛮烟八千里。
</p><p>忽然半夜来深宫，深宫已破入群凶。
</p><p>双挥矢矫刀如雪，千羊一虎驱无踪。
</p><p>君臣相见泪如雨，细问军情为起舞。
</p><p>全平诸峒复田州，归师破峡民安堵。
</p><p>八千里路未半旬，掣电入援疑鬼神。
</p><p>酌酒酬劳不敢飨，妖人已布漫天网。
</p><p>寒冰烈火兼移山，舍宫掩面泪潸潸。
</p><p>晨昏炊爨供饘粥，七日辛勤鬓欲斑。
</p><p>一朝外应来铜面，引得红颜及金砚。
</p><p>携刀直跃出宫墙，中宵飞入正心殿。
</p><p>真人缴印焚符檄，大济法王高卓锡。
</p><p>霹雳一声霜刃加，金仙羽化佛圆寂。
</p><p>天教怨鬼诛枭獍，都昌、都梁双索命。
</p><p>行宫一炬大难平，千官齐入文华庆。
</p><p>文华殿上千行泪，东望蓬莱心目悸。
</p><p>低徊深惜股肱劳，贤臣垂涕藏衣笥。
</p><p>出都夜半即宵行，朝入莱州即闭城。
</p><p>救出虎臣归海岛，翻身去送元阴宝。
</p><p>哭杀登、菜十万人，日月魂归前引道。
</p><p>五千长线共攀援，沧海楼中拜至尊。
</p><p>提得元凶上槛车，如林逆党一朝屠。
</p><p>涿州城外沙龙配，复见天颜乐有余。
</p><p>重定乾坤开日月，延绥又报边城没。
</p><p>仗钺还凭元老献，颈系单于俘致阙。
</p><p>陶唐内禅继虞姚，圣主临轩解战袍。
</p><p>赞拜不名尊素父，频繁与礼降恩膏。
</p><p>南发片符擒米鲁，东平日本扶桑土。
</p><p>君臣一德布深仁，民无改群吏无虎。
</p><p>扶苗正欲除蒿菜，秋风忽起鼎湖哀。
</p><p>亮阴不言听冢宰，血泪三年渍夜台。
</p><p>五月居庐面深墨，蛮夷见者皆心恻。
</p><p>驱除老、佛尽归农，不服驱除惟佛国。
</p><p>佛国纷纷奋螳臂，元臣特命嗣公泣。
</p><p>杀余活佛及阿罗，觳觫求降俱付吏。
</p><p>潜龙已见见龙飞，禅服终方理万几。
</p><p>元日瞳瞳到百蛮，后夫仍有锡兰山。
</p><p>宾童龙及东西些，四国君臣不入班。
</p><p>大驾回宫咨素父，父言两些释迦土。
</p><p>乞食宾童死锡兰，千载称为佛之府。
</p><p>西番今佛窟已空，西洋古佛穴当通。
</p><p>铲尽古今佛窟穴，反正方成万世功！
</p><p>文麟奉使梭笃蛮，穿衣令下泪潺湲，
</p><p>穿后无疮又无毒，笑看衣裤若煸斓。
</p><p>释迦真身侧卧处，佛骨佛牙积如羽。
</p><p>火焚斧碎不须臾，灭去讹传积无数。
</p><p>从兹天下一车书，万国都将二氏除。
</p><p>知识两无忘帝力，民风直到古皇初。
</p><p>民忘帝力天降庥，百瑞千祥一日收。
</p><p>星云景卿朝昏见，醴露农瀼上下浮。
</p><p>萱荚嘉禾纷若绶，麟凤龟龙在郊陬。
</p><p>村墅家家不闭门，要荒岁岁来頫首。
</p><p>君曰治实股肱成，相曰是由元首明。
</p><p>君相不尸归太史，太史深维拂素纸。
</p><p>何以奏功惟相公，何以籲俊惟天子。
</p><p>书曰圣主得贤臣，拜手稽首歌喜起。
</p><p>君臣同德感天心，世世子孙咸视此！
</p></blockquote><p>天子看完，问诸阙臣：“昔大舜立诽谤之木，疾谗说之惊，人心不同如其面。然何以歌谣绝无怨诽？至治道之盛，皆由素父，又何以只有数首诗双颂君相，余皆归功于朕？此非采风看匿而不陈，即先生等回护之意矣！其明以告朕！”刘健对曰：“舜虽立诽谤之木，未闻有诽谤之人；才说殄行，或亦四凶初诛，恐未绝其类耳。至从欲以治，则已海隅出日，罔不率俾矣。今时俗迈唐、虞，无一夫不得其所，故矢音言志，但有颂而无规。至歌谣归功素父者甚多，臣等删去鄙俚繁复，共得三十五首。欲并陈御览，因素父言善则归君，臣无尸功之理，故存而未上，非采风者之过也！”天子道：“素父曾言善则归君，人臣之细行，而以书之训君陈者为非；又言史以传信，经世之大法，而以《春秋》之书归田为是。何乃守其细行，而忘其大法耶？《召南》一篇，言召公及颂诸侯大夫之功者居多；《邠风》、《伐柯》、《九（上四下或）》、《狼跋》，皆以颂周公也；余如《出车》之美南仲、《六月》之美吉甫、《采芑》之美方叔、《江当》之美召虎……不一而足。其诸侯国之美其君者，更无论矣！孔子删诗，皆存于策，何素父之不广也？”
</p><p>素臣顿首谢。天子命取余诗来看，是长短句八首、五言古一首、七言古二首、四言二十首。因先看长短句：
</p><blockquote class="ci"><p>说凤灾，怕风灾，高低田稻一时催。大树腾空若舞柘，小屋上天如飞灰。
</p><p>死者无棺生无室，家家露处无赀财。呼天不应告官怒，黄昏白日空悲哀。
</p><p>说相公，感相公，相公此日当途穷。避祸山庄得金穴，丰城野外施神工。
</p><p>死者棺衾生盖屋，村村设厂帐贫农。当年咸颂东方德，过后方知丞相功。
</p><p>辽东喇嘛寺，国师肆无忌。满寺皆春宫，诸佛尽氵㸒戏。
</p><p>普贤、文殊拖长膫，观音手抚笑而视。相公奉令随代巡，怒看妖容助一臂。
</p><p>毁台拆壁万像空，更入深房搜密秘。窖中复有活观音，队队妖娆钻出地。
</p><p>国师发遣四徒诛，余僧八百逐无类。虎狼既去羊安群，狐狸悉除家绝祟。
</p><p>边民深感相公恩，老人援笔之记。
</p><p>赤身有毒蟒，狰狞若郁垒。血口啖生灵，撕人等撕纸。
</p><p>选得大膫与大牝，十个交次九个死，一个不死骨无髓。
</p><p>虒弥有岑至，夫妇皆妖氵㸒。上床吸人脑，下蛊挖人心。
</p><p>投以赤身作牙爪，满是白骨魂呻吟，万兽千妖遍桂林。
</p><p>田州有岑濬，炰烋若怒虎。杀良将万人，夺印得三府。
</p><p>黑夜劫回大守妻，兄妹同床卧交枕，也助赤身动（石斤）斧。
</p><p>藤峡有大狗，杀人如冈阜。朝臣剥皮肤，命妇握箕帚。
</p><p>起得军十六万，一见徭兵尽逃走，也学赤身匿凶丑。
</p><p>圣世有孤虫，天妖如神龙，粤西四大难，四战穴俱空。
</p><p>毒蟒二岑与大狗，十三元凶无一踪，地老天荒感相公。
</p></blockquote><p>次看五言古：
</p><blockquote class="ci"><p>叶道踞采石，村民受蜂蜇。日日打斋粮，月月供布帛。
</p><p>牵羊要祭天，捉鸡为游奕。稍有不如意，老拳即挥击。
</p><p>懦弱但吞声，孰敢诉胸膈？忽来天上人，题诗笑李白。
</p><p>字只五十六，字字大盈尺。纵横若龙蛇，叶道髯尽戟。
</p><p>从后揪其衣，奋手即相掴。天人捉双臂，向前聊一掷。
</p><p>招摇若纺车，仰跌足几蹩。呼出徒与孙，喊闻祓与？。
</p><p>轰堂气势强，无人暗筹画。譬彼乘云龙，岂肯斗蜥蜴？
</p><p>庭中有石台，石凳分两只。手持石凳舞，拳向石台击。
</p><p>石台各段开，碎石如雨砾。凶徒及村民，见者舌俱咋。
</p><p>叶道握刀出，犹复肆攻刺。忽然口吐万，倒地附魂魄。
</p><p>自折手指断，满袖血流赤。先为小成哥，后出马妇缢。
</p><p>生时强逼奸，致死灭其迹。石台压冤尸，朱符镇窀穸。
</p><p>永禁无呼号，长卧不他适。天教破石台，双魂始如释。
</p><p>历历唤亲邻，哀哀诉苦厄，爷娘痛哭来，发地出双骨。
</p><p>肌肤不腐烂，容颜似宿昔，见者爽然惊，怪叹声嘖嘖。
</p><p>师徒共八人，绷绳复加索，解官各吐供，罪案若山积。
</p><p>如此有十数，同时俱发掘。检验各成招，秋风首成（酋或）。
</p><p>此事经目见，敲锣卖有册。独失题诗者，卓荦何方客？
</p><p>久后乃知名，奉诏不敢斥。
</p><p>即今文相公，昔年曾蜡屐，诛凶洗众冤，轶事传籍籍。
</p><p>勒此数尺碑，聊以表遗泽。见者发猛省，劝戒亦有益。
</p></blockquote><p>次看七万古二首
</p><blockquote class="ci"><p>八闽人人喜钻粪，钻得烘香如得命。
</p><p>魂梦不求神女通，身心只共龙阳并。
</p><p>正月六日户尽开，娈童数万朝看镜。
</p><p>掠发修眉著粉脂，绣袴红鞋装饰靓。
</p><p>都向纯阳候会中，一笑回眸夸盼倩。
</p><p>衙前忽遇文相公，怒目直视神骨迸。
</p><p>心肝满地土木离，契弟契哥如发病。
</p><p>号啕更出庙中灵，碎首衙前才转瞬。
</p><p>从兹妖会绝无踪，歌到南风声不竞。
</p><p>洗心涤虑各封臀，阴阳两分男女正。
</p><p>我思相公功何崇，我歌相公德何盛。
</p><p>相公功德杳难穷，此是毫毛堪一证。
</p><p>鸡龙山出夜叉精，青天白日无人行。
</p></blockquote><blockquote class="ci"><p>身长数丈牙如剑，口如血盆声如鉦。
</p><p>手劈巨象如劈鼠，齿啮生人如啮豚。
</p><p>更有山魈与结交，娇娆引肉登其俎。
</p><p>枯骨平堆风雨侵，根根到夜便呻吟。
</p><p>忽然从天降英雄，即今镇国文相公。
</p><p>手挽山魈绕臂舌，刀劈夜叉流血红。
</p><p>掘土为坑葬枯骨，协力成坟有六熊。
</p><p>石板之下出大将，巍然现坐元戎帐。
</p><p>从兹山下田禾丰，日夕往来多耕农。
</p><p>妖孽无踪鬼不哭，六熊感化皆雍雍。
</p><p>不食生人只食兽，深思此是何人功？
</p><p>元戎姓袁名作忠，历历言之非朦胧。
</p><p>有如不信试相访，方知百字无一妄。
</p></blockquote><p>复看四言诗一二十四首：
</p><blockquote class="ci"><p>岩岩司礼，赫赫国师，文臣儿女，武将猫狸；
</p><p>群徒若虎，一吼如狮，火烈难犯，山压立催。
</p><p>维我文公，起而当之，历数其罪，牛毛檄丝；
</p><p>请尚力剑，欲陈其尸，谏虽不行，其魄已褫。
</p><p>其魄已褫，其怒无涯，黄昏白日。刺客如茨，
</p><p>妖僧凶道，猾贼悍儿，刀枪炮火，余力不遗。
</p><p>惟公神武，起而歼之，刀锋所至，处处离披；
</p><p>红血满沟，白肉满逵，深宵一炬，合寺茶瓘。
</p><p>既屠宝音，复抄宝华，奸人牙爪，半拔根楂；
</p><p>归赈丰城，不惜倾家，起死骨肉，十万而赊。
</p><p>凶荒既宁，遍历崆峒，结交豪杰，戳力株凶；
</p><p>登、莱三叛，福建六雄，铜面铁面，莫不景从。
</p><p>司礼、景王，狼狈为奸，景王臂指，首屈又全；
</p><p>司礼鹰犬，卫帅惟权，两凶传首，公功卓然。
</p><p>东事稍集，西屠毒龙，田州、藤峡，一月成功；
</p><p>五日入京，以卫东宫，七日出宫，以诛元凶。
</p><p>景王既灭，爰剿逆寺，寺挟天子，投鼠忌器；
</p><p>长线五千，白鹤四翅，半夜显魂，六龙回驭。
</p><p>帝念元功，拜相封公，席不暇暖，北靖胡蜂；
</p><p>单于阏氏，系颈双从，回顾沙漠，虏幕皆空。
</p><p>北靖沙漠，南反米鲁，天狼助乱，阚如擒虎；
</p><p>天子震惊，公不发旅，指诸掌上，万里若睹。
</p><p>米鲁既禽，爰征不庭，公命元子，未冠而行；
</p><p>日本扶桑，弥月悉平，士无伤指，血不染兵。
</p><p>武功克缵，文德日增，无弊不革，无利不兴；
</p><p>深维民蠹，惟道与僧，去其蝥贼，佛、老是膺。
</p><p>诏下九州，靡不率从，诏下百蛮，西番汹汹；
</p><p>复命元子，三师是攻，既诛活佛，万国来同。
</p><p>犹有未同，惟宾童龙，印度、锡兰，为古佛宫；
</p><p>维公仲子，奉使抒衷，精词实理，幻说俱穷。
</p><p>爰锡裸国，布帛衣裳，疮毒不生，佛誓既荒；
</p><p>乃焚其身，毁其玉堂，牙骨舍利，一烬消亡。
</p><p>金刚宝座，右膝着地，拈花乞食，千灵百异；
</p><p>火烧斧削，不留—二，幻妄悉除，禎祥迭至。
</p><p>卿云景星，龙舞凤鸣，麟游龟泳，醴浮露零；
</p><p>嘉禾在野，萤荚在廷，年年海宴，岁岁河清。
</p><p>物华地灵，由于风移，士不佻达，女无游嬉；
</p><p>家不闭户，路无拾遗，无刑无狱，不识不知。
</p><p>何以移风，曰由我公，三十二事，事事神工；
</p><p>百福咸锡，万累皆空，此所共见，不见何穷。
</p><p>西有虒弥，公时在西，北有宗贼，公复在北；
</p><p>维彼东南，均出其间，鬼神之踪，造化之工。
</p><p>有一无两，今来古往。
</p><p>帝奋武勋，公有冢君，帝求文使，公有仲子；
</p><p>帝姬孰诲，公有贤妹，帝衷孰牅，公有圣母。
</p><p>世无公忠，大奸孰攻，世无公武，强敌孰攻；
</p><p>世无公正，异端孰摈，世无公仁，至治孰臻。
</p><p>万年天子，德感苍穹。是生我公，万民时雍；
</p><p>万物常丰，万福攸从，万国来欧，万世成宗。
</p></blockquote><p>天子道：“采石闽中之事，朕所未知。推此而言，其父之业在天壤，功在生民，何可涯量？四言诗所云，有一无两，今来古往，诚知言也！”其赐素父黄金万两，白金十万两，荫末子骕为无双侯。素臣力辞不获，请以黄金发赐文武，无双侯受爵不食禄。天子道：“以素父之功，虽齐、楚大国不足酬，况区区乎？诸臣遍赐则烦，不如加禄，《中庸》、《九经》以忠信重禄体群臣百官。禄米前虽屡加，尚未重也。今时积弊尽除，内官无所取于外；尊官无所取于卑；卑官无所取于民，非重禄何以体之？其自一品至九品，俱照洪武十三年定例，四倍给予。如正一品原定千石者，增至四千石，其余以次递摊。即以十四年春季为始，素父可知照户部，速行各省。至学校中生徒，亦宜酌产禀餼，以坚寒儒进取之志，其令礼部议行。”素臣与诸臣退朝。天子命翰林官将各诗照抄一分，并选其有音节者稍改为润，令乐部考订工尺，播之乐章，于春秋丁祭文庙时用之，以表除灭之功。
</p><p>自是天子以素臣有疾，令在府中休养，勿与阁巨轮值。素臣心结不能卧，龙、麟入朝，天子必垂间再三，时遣太医诊视，投以补剂，毫不见效。然仍十日一入阁，不敢暇逸。次年春间，素臣稍觉轻减。外国使臣进，未与癸丑、己未两次庆寿者，复有一百余国，都要到府参见。素臣择日请宴，又加一番应酬。这日，宾童龙、梭笃蛮、锡兰三国及印度部使臣，共是二十八人，各以土物求献，素臣见是金银像，却不肯受。梭笃使臣道：“公相勿疑外臣以贿交也，曩时我国风俗，皆裸处，不识衣冠制度，而信佛殊甚，诸番之奉佛教者，咸以我国为乐土。二太大师兵临恒河，下令我国时，颁衣裳之制，国人尚不肯从。后来天使再三劝导，且五印度尽革旧俗，不由不改变制度。如今不过十几年，国人悉遵圣教，觉得从前兽处无论，实在可羞可愧！国中头目思念公相，以为不遇公相，便终身不得为人。感激之至，无可报告，故将佛寺中毁剩的金银佛像溶铸自己形容，持献公相，以志依恋之诚。各国闻知此举，争相仿效，所以一同进献。公相若勿赏收，则通国之人死无日矣！”素臣因令收起。另备赆仪二十六分，差人分致。各使臣纷纷回国，均令文龙诸人送行。
</p><p>素臣旧疾时作时愈。是年，素臣子侄中南榜者二人。十五年，会试联捷，殿试二甲，并授庶常。十六年，文龙又奉两广之命，文麟授礼部尚书。文柔、文訥均以监察御史巡按各省。文鹰、文鲤、文谨、文馆以京察照例注升。二年之中，素臣复添十三孙、十曾孙、三孙女、两曾孙女。
</p><p>十七年三月，天子以太皇太后病势日增，急召素臣入朝，出裕陵图，指示群臣道：“高皇帝以来，合葬皆惟一后；今裕陵隧道，一室一通，此皆先朝内臣所为，不合祖制。”素臣对道：“慈懿乃皇祖册立，附葬裕陵，礼固宜之；然太皇太后鞠育圣躬，公义私恩，两不可废，特通隧道，以待今日。虽当日内臣所为，而亦廷臣不能纠正之过。成事不说，遂事不谏。今欲遵古制，而无敌以塞隧道，慈懿奉安左方，于义亦有未宜；若复迁正梓宫，又非所以妥先灵。臣以太皇太后万岁后，以合葬为是。”天子道：“朕意颇觉两难，得素父一言，事可决矣！”乃命英国公张懋督视山陵。令素臣朝夕在阁，以备不虞。
</p><p>是日，大医出来，述知太皇太后脉息已绝，势在垂危。天子勿敢稍离。素臣、刘健、谢迁、东阳、大夏、文升及翰林育四员，宿于东阁。将近黎明，只见怀恩随两小内监飞奔进来，诸人倦眼朦胧，大吃一惊。正是：
</p><blockquote class="shi"><p>母仪天下垂三代，噩耗中宵震万方。
</p></blockquote><div class="subname"><p>总评
</p></div><p>覃吉见重于孝宗，至读《蒿里》经而诡词以对，其人品不在怀恩之下。书中专为此等处弥补缺陷，故于其卒也，天子亲临其丧；而宰相哭之成疾。是加一倍写法，不得谓其用情之过。
</p><p>君子小人之进退，关于国事之兴衰、天下之理乱。其人而为君子，虽阉竖亦足以大用；其人而为小人，即科目世家，未尝得免于误国。成化年间，内臣如覃吉、怀恩，可用之材也！唯身辱刑余，必得贤人、君子相辅而行，然后有济。假令商彭不罢，安吉不相，朝多正士，而吉、恩左右其间，区区汪直、继晓之徒，诚何能为？一则自叹其老，徒结潜邸之知；一则不附汪直，攻斥妖僧，自揣不足济事而致叹外廷无人。呜呼！冤矣！此书专弥成化间陷缺，既极表怀恩。不得不特重覃吉。而此时之素臣，伊何人？斯乃至悲结于中，恹恹久病？人之云亡，邦国珍瘁，益关系者大也！安得以其内臣也而忽之？
</p><p>歌谣称颂素臣，而素臣不欲呈览，以明功则归君，臣无尸功之理。此处颇疑素臣之量不广。而如此遇合，犹介嫌疑，更觉其用情之伪。不知满而不溢，高而不危，水夫人之教，素臣固不敢违也。素臣以布衣受知十年，而作首相又十年，而天下大治。此其功名震主，非比前代出将入相之徒，仅以削平祸乱为功名者。设非时示谦德，不幸而真召唐虞之轨，天下后世其谓之何？故素臣之不居功，非伪也、非不广也。身处其地而实有不敢居功之势也！然天子垂危犹引昭烈属武侯一语。呜呼！岂臣斯乐闻哉？
</p><p>前回水夫人教素臣保泰持盈之道，素臣面奏数事，加禄一条已在其内。此则定制四倍，故不犯复。
</p><p>“尊官无所取于卑，卑官无所取于民”—语，实为致治之本。然例定俸糈，有几断无；身为民上，而量柴称米，日以食指众多为虑者，非圣明洞察，安得体贴人情，骤加以四倍之多耶？古今变法之坏，皆朝廷无体，群臣之实致之耳！
</p><p>“黄金一万，白金十万，文府屡受其赐”。出自内帑，宜若不足。然观明世，中涓、监军、榷税、督矿、采贡，纵虎狼之欲，而饱攫以归者，何止数千万万！一旦弊政悉除，正供归于上，而有余留于下，移内城之私积，以供圣主之赏施挹注，固自不穷，岂夸张其事哉！
</p><p>周太后之丧，年月悉依正史，而合葬一事，揆之当日，孝肃不悦。慈懿先祔之意。则内臣仰体圣母，特空隧道，虽背用制，亦时势之所迫，不得已而为之者。然以素臣当国，天下治安，圣主贤相之朝，而示后世以非礼，此白圭之玷，日月之食也！读者数典不忘，必且指的疵缪，故申以素臣一论，以见王道必本人情，执中可以行权，不得谓为太平之累。
</p>