　　于是六宫总管乐更生，先使人送司马杏英回玉带营会韩腾。乃于南薰宫之左，扫除一院，以居娇鸾。拨宫女八人事之。娇鸾又令心腹女兵十余人入侍，余暂隶碧云营凌月娘麾下。何谓碧云营？原来玑镜门外，有内教场，教场之外，有九云营，尽女兵驻扎。一红云，二绿云，三白云，四黑云，五紫云，六蓝云，七黄云，八青云，九碧云。每营设都司一人，正分司八人，副分司一十六人，悉解意侯白雪燕主之。是日，白万宝往谒娇鸾，请交卸银粟诸物存库。娇鸾语万宝曰：“满朝女官都是侬们旧时的娘子，个个认得。惟与侬对坐的这个何人，是新纳的么？娇儿俏儿有何出人处呢。”万宝曰：“这人姓山，名翠屏，是唐埗乡长山维周的妹子。只因赵丞相扮男妆时，与王同宿唐埗，他看上了丞相，苦局成亲，没奈何用王顶替的，”言到这里，已笑个不住了。娇鸾曰：“这事，侬也闻人说来。后来却怎地呢？”万宝曰：“谁知一宵雨露，花便含胎，后来遂生下个王子。后念人丁孤弱，使人迎至。母以子贵，封真妃。因其人别无所长，只解捻毫弄墨，诗文书画皆工，故现署翰林学士之职。”娇鸾点点头，即唤：“蝶红鞴马，娭家与白娘娘交卸银粟去也。”遂与万宝各跨了马，出南薰宫，渡过翠微桥，至左教场，令军士运粟入仓。右仓在新锦里，名民信仓；左仓在古槐市，名安庆仓。时安庆仓尉漆甘叩拜了两娘娘，交割清楚，即着人运银入内库。另有紫藤象牙十枝，漆精十坛，小铜鼎十座。内库亦在玑镜门外，与户工秘馆相连。时万宝暂居这馆，邀娇鸾坐谈一会，娇鸾辞别回宫去了。宫人添香瀹茗，正在着忙。忽见两个女侍郎，拿杏花一株报喜。何谓女侍郎？凡给奉王左右着男子巾服者，知王欲幸何宫，先执时花一枝报喜讨赏，又名传花侍郎。娇鸾给赏去了，一面使人豫备御筵，伺候兼浴体的豆寇香汤。因自启镜台照了一回，不禁叹息曰：“我们这些人只解争强斗智自显功名，不知花无色则蝶嫌，女无色则人弃。即如我可娇鸾，凝酥削玉，自顾亦怜。扰攘了这几年。”言到这里，又指着镜中的影曰：“当年的眉痕，不如是之芜乱也。当年的脸色，不如是之枯燥也。虽唇晕眼波依然未改，而髹髹云发渐渐的褪了许些。欲如丽华之光能鉴影不可得矣。总之年华日长，颜色日衰，今顾无知、万宝辈对影，转觉自惭吁可叹哉。”蝶红从旁笑曰：“娘娘脉脉对镜，只是无端叹息，又不梳妆，为甚么呢？今七香豆蔻汤已具，请娘娘先临浴室。”娇鸾长吁了数声，就浴去了。俄而春信催花，夕阳流翠。刚出浴，渐黄昏了，就镜奁重新妆扮起来。鸳钿罢贴，凤鼎重燃。回顾百宝龙灯，宫娥已遍上了。螭漏乍闻，羊车不至。等得不耐烦，不觉支床假寐。刚合眼，被宫人推醒，御銮已到了。娇鸾整衣出迎，王下舆拉着娇鸾的手，拉进里面。娇鸾先谢了恩，又谈些别后的话。摆上御筵，并坐而饮。王曰：“竹山、黄石，全赖妃子支持。只是枕边风月，疏缺了些，今宵补足罢。”交饮了数杯，微有醉意，催解凤裙，同交龙榻，所谓久别的恩爱，反胜新欢者耶。<br><br>　　越数日，徘徊乡贡一长白女子，年四十以来，号厨精。王将拒之，玉后曰：“我后宫正少此人，何故拒之？”王曰：“煮笋烹葵，脍鱼羹彘，非不可饱，然人人能之也。其人而曰厨精，则必于常味之外，究求味外之味，以争奇巧。我功业未成，而先引吾妃嫔以争口腹之胜，以为人生可胜之事，只此而已，不亦癫乎。不然，何争此一妇人而不相容也。”卒辞之。又一日，胡庐乡贡木工一、玉工一。王曰：“木工汝何能？”木工曰：“臣摩诃辛也，能造美人，饰以衣鬓，中有机，机动处，亚身偃地，作招腰舞以娱王。”王曰：“偃师之流也。玉工汝何能？”玉工曰：“臣能造至难造之物，置真物中，而弗能辨也。”王曰：“可试乎？”曰：“可。”王曰：“几时可成？”木工曰：“三日。”玉工曰：“三年。”王曰：“昔宋公以千金聘一玉工，令造楮叶，三年乃成，置之真楮叶中，而宋公弗辨也。宋公怒曰，置真楮叶中而弗能辨，一真楮叶而已。夫待三年，费千金，而得楮树上之一叶，何所用之，乃逐玉工。今朕新即大位，无德及民，奇技者且退矣。”亦逐玉工。又谓摩诃辛曰：“汝造美人能舞能移，此意造兽能走，造鸟能飞乎？”摩诃辛曰：“昔武乡侯造木牛流马，为千古美谈，臣师其意而变通之，人且能为，何况诸物，惟王试之。”王笑许之。三日成一鸟，亦木鸟而已。王曰：“能南飞乎？北飞乎？”曰：“欲南则南，欲北则北。”王乃与之登观云之台，遥望眉山，环抱如带，辛乃纵鸟止于眉山之左，招之使回，复纵之止于眉山之右，及眉山之中。王大喜，礼辛以上宾，赏给丰厚。又一日，温平乡贡巫三人、医四人，南单乡贡医一人，同集殿阶。王曰：“医汝，何能？”一人进曰：“臣内科也，号天医，望气于深帷之外，可以知吉凶。视色于无病之先，可以决生死。人已死，臣能生之。人既生，臣能寿之。”王笑曰：“真天医也。”一人曰：“天医者臣兄也。臣兄用符不用药，臣则不用药而用针。曾于山中遇白骨，按其穴而针之，一针而声苏苏，骨节鸣矣。再针而颤巍巍，肌肉生矣。三针而气｜｜，呼吸动矣。世多呼臣为地医。”王笑颔之。一人破巾单衣，俯而笑王曰：“汝独何笑？”那人曰：“臣自笑臣术之拙耳。”王曰：“汝术如何？”那人曰：“天医能寿人命，地医能起白骨，臣人医也。平时惟惟求药之性，临症惟细察病之理，运用惟自尽医之心，三者虽不能至，心向往之。至于死生寿夭，造命存焉，非臣所敢知也。”王起而问曰：“汝即南单乡所荐者乎。”曰：“然。”王曰：“汝良医也。”乃注其姓名于御案。又顾一青衣者问曰：“医汝，何能？”医曰：“臣军中之医也。箭镞深入者，能摄之使出，腹肠拖出者，能托之使入。筋已断者，续之。骨已碎者，完之。头折而管完者，亦可以调护使不死。”后一红衣少年，大言曰：“汝术何奇？四肢已断，越日犹能续之，何况筋骨；头已坠地，越日犹能缀之，何须完管。”王笑曰：“此人医术更奇。”乃问三巫曰：“汝三人，何术？”巫曰：“臣三人同道同师，以术交济，欲使其人死，千里不能逃其生；欲使其人生，万军不能枭其首。何也，恒有六丁六甲天兵数万，为臣三人，辅也。”王吐舌曰：“神巫也。”使人牵数犬至，先将一犬从蹄后贯一箭，又以刀刺一犬，使肠出。谓青衣者曰：“汝能医此乎？”青衣者曰：“能。”即解所佩绢袋，出药未渗犬肠，少间肠渐缩入，以针线缝其口，更渗药于□。其带箭之犬，亦渗药如法，去箭封创。曰：“愈矣。”不一时，〔伤犬〕颤颤然起立，掉尾去矣。王大喜，亦注姓名于御案。与□□乡所贡内科，令值殿官，带往延英馆去矣。谓红衣者曰：“汝言头离项，越日犹能缀续，今以犬试汝术，如言不验，虽〔需〕偿犬命。”红衣者大惊怖。实不料其立试殿前，无所庸其诞诈也。方欲办词抵饰，而锦衣军已将犬足斫断矣。红衣者没奈何，亦向衣带间解下葫芦出药末渗其伤口，而续之用两竹片夹着，且曰：“明朝或……”愈语未完，而犬已直挺挺死矣。王大怒曰：“犬虽微，亦一命也。不可以不偿。”喝锦衣军押出外法场斩之。又谓三巫曰：“汝言欲生其人，万军不能枭其首，朕今杀人，汝可令六丁六甲十万天兵护他，如言不验，汝亦从此逝矣。三巫叩头曰：“大王，天也。王欲杀之而臣生之，是逆天也，逆天则罪滋大。”王曰：“今不知天之不天，惟问言之验与不验。汝三人各显神通，何难祝彼使生，而咒朕使死。朕必不畏死，而逃诸千里之外；朕死则彼生，彼生则汝生，且汝三人亦当自显其万军不能枭其首之术矣。”亦将三巫押出法场去。王顾地医曰：“汝的神针能生白骨，况初决之人乎？今朕正戮此四人，试汝技，汝往针之，敬哉慎哉。四人生，则汝可为造物师。四人不生，汝亦难免为阎王友矣。”言毕，即斥锦衣牵去。又顾天医曰：“手足之情，不容不救。汝可生汝之弟，而寿之，不特精天医，亦所以笃天伦也。不然，汝不能生汝之弟而寿之，汝弟之寿促，汝寿亦不长矣。”锦衣亦牵去。不一时，六人之首，已高悬栅上矣。举朝皆惊，惟右丞相赵无知正笏御阶，稽首载拜，恭颂明德。退而语玉王后曰：“王其兴矣。拒厨精，所以养天和也；黜玉工，所以反醇朴也；厚木工所以储战材也；斩妖巫，所以一风俗也；诛诞医、礼真医，所以重民命也。”后乃召翰林学士山翠屏、录无知之语于群玉府之屏风，以示后贤焉。