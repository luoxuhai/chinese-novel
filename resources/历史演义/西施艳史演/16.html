　　话说夫差采莲归来，静极思动，意欲逞兵中原，以张国威，闻知齐鲁不和，遂征九郡之兵，大举伐齐。预谴人筑别馆于句曲，遍植楸梧，号曰“梧宫”，命西施移居避暑。俟胜齐回来，在此消夏。<br><br>　　相国伍子胥谏道：“越在，我心腹之病也。齐国不过癣疥之疾。今大王兴十万之师，行粮千里，以争癣疥之患，而忘大毒之在腹心，臣恐齐未必胜，而越至矣。”<br><br>　　夫差大怒道：“孤发兵有期，老贼故出不祥之语，阻挠大计，待孤胜齐之后，必斩此贼。”<br><br>　　遂兴兵伐齐，大胜齐师。齐简公遣使，大贡金币，谢罪请和。夫差奏凯而归。回至句曲新宫，西施迎接拜见。<br><br>　　夫差道：“孤使美人居此，正欲相见较速，可以畅叙离怀也。”西施拜谢称贺，相偕登台饮酒，不胜欢乐。在梧宫住了三日，回至都中，百官皆贺，子胥独无一语。<br><br>　　夫差大怒，责之道：“老贼谏孤不当伐齐，今得胜而回，老贼宁不羞死。”<br><br>　　子胥怒道：“天之将亡人国，先降其小喜，而后授之以大忧。胜齐不过小喜，臣恐大忧之即至也。”言毕，即趋而出。<br><br>　　夫差大怒道：“老贼多诈，为吴妖孽，若不诛之，何以服众？”使人赐以屑镂之剑，命其自尽。<br><br>　　子胥接剑叹道：“吾破楚败越，威加诸侯，有功无过。今既不听吾言，反赐吾死，吾今日死，明日越兵至，掘汝社稷矣。”<br><br>　　乃对家人道：“吾死之后，可抉吾目，悬于东门，以观越兵之入吴。”言罢，自刎而死。<br><br>　　使者取剑还报，并述子胥死时所言。夫差愈怒，命取其尸，盛以鸱夷之器，投于江中，断其头，置于盘门之上，道：“使日月炙汝肉，鱼鳖食汝肉，骨变形销，复何所见？”<br><br>　　夫差既杀子胥，遂进伯（喜否）为相国，愈益骄恣。使太子友守国，亲率国中劲兵，由邗沟北上，与晋国争盟主之位。<br><br>　　越王勾践，闻子胥已死，夫差率兵出境，遂与范蠡计议，发习流二千人，俊士四万，君子军六千人，从海道通江以袭吴。<br><br>　　前队既及吴郊，王孙弥庸出战，大败而逃。<br><br>　　次日，勾践大军齐到，太子友出兵迎敌，勾践亲自督军。　　阵方合，范蠡挥两翼俱进，势如风雨。吴兵大败，太子友陷于阵中，冲容不出，恐被执受辱，自刎而亡。越兵直抵城下，王子地坚守城池，使人往吴王处告急。<br><br>　　此时吴王夫差正在黄池，与晋国争载书名次之先后，相持不下。忽报越兵入吴，杀太子，焚姑苏台，现已围困城池，势甚危急。夫差大惊。　　伯豁进言道：“大王勿示惊慌之状，使齐晋知之，我其危矣。王于明日，可鸣鼓挑战，以慑晋人之气，必求主盟，方保无虞。”<br><br>　　夫差听从其计，命兵卒建五方之旗，结为方阵，进逼晋军。　　夫差亲督三军，阵中万鼓皆鸣，声动天地。<br><br>　　晋人大惊，不敢再争，遂让夫差先歃，晋侯次之，鲁、卫亦以次受歃。会毕，夫差率师回国，于途中连得告急之报。军士知家国袭，吓得心胆俱碎，又且远行疲劳，皆无斗志。夫差犹率军与越相持。连次大败。<br><br>　　夫差惊惧，使伯（喜否）至越军，稽首请成，求赦吴罪，其犒军之礼，一如越之昔日。<br><br>　　越王心中不忍，意欲许之。范蠡急阻之道：“大王早朝宴罢，谋之至二十年，奈何垂成而弃之。”<br><br>　　遂不允行成。吴使往返七次，范蠡、文种，坚执不应，率兵攻击吴都。吴兵不能复战，范蠡欲毁胥门而入。<br><br>　　其夜，暴风忽起，急雨如注，遥见吴南城上伍子胥之头，巨若车轮，目如电光，须髯四张，光耀十里。越军将士无不惊惧，暂止其兵，不敢毁城。<br><br>　　范蠡无策可施，坐而假寐。忽见子胥，白马素车而至，对范蠡言道：“吾前知越兵必至，故欲悬吾目于东门，以观越之入吴。不意吴王置吾头于南门，吾忠心未绝，不忍汝从吾头下入城，故为风雨以止之。但越之有吴，天意也，吾不能逆天。<br><br>　　汝改从东门入，吾当相助。”言讫而灭。　　次日，范蠡、文种相见，二人所梦皆同。遂使士卒开渠，自南而东，将及蛇匠二门之间，忽太湖水发，汹涌而来，波涛冲激，竟将吴城开一大穴，越兵长驱而入。<br><br>　　未知夫差性命如何，且待下文分解。