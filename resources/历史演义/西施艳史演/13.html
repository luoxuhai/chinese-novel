　　话说吴王夫差，受了越国贡献，那西施、郑旦，两个美女，皆是绝色，夫差并宠爱之。而西施尤为妖艳善媚，是以独夺歌舞之席，居姑苏之台，擅专房之宠，出入仪制，拟于后妃。<br><br>　　郑旦居于后宫，因西施独得吴王宠爱，心甚妒之，郁郁不乐，未及经年，一病而死。夫差不胜悲痛，葬之于黄茅山，立祠祀之。<br><br>　　从此吴王更加宠爱西施，惟恐其娇艳如花，不禁风露，亦如郑旦之轻年夭折。遂命王孙雄，特建馆娃宫于灵岩之山，铜沟玉槛，饰以珠玉，镶以七宝，为美人游息之所。<br><br>　　而西施犹不能称心，时称有病，其病时常言心痛，每一痛时，必捧心蹙额，颦眉而啼，愈形娇媚。<br><br>　　夫差见其如此，觉得带露娇花，溅水芙蕖，亦无此艳丽。<br><br>　　所以西施心痛一次，夫差的宠爱愈深一层。<br><br>　　邻院妃嫔，见西施心痛蹙额，吴王更加怜爱，以为王爱心痛蹙额之容，遂效其所为，人人皆作心痛之状。每逢吴王车驾返宫，一齐颦眉蹙额，以冀宠幸。<br><br>　　哪知吴王见了他们这种形态，反觉丑陋，含笑说道：“西施心痛，颦眉蹙额，自有一种令人可怜之态，汝等效颦，不能得其万一，孤视之，愈觉不堪，直所谓西施捧心，东施效之，益形其丑也。”众嫔妃闻言，人人自愧，默默而退。后人因称学人所为者，谓之东施效颦。<br><br>　　西施既已宠擅吴宫。专导吴王趋于荒淫奢侈。吴王因其爱食鲜鱼，御厨所进，西施嫌其鱼不鲜，恒不举箸，乃命筑养鱼城，城通太湖，使其水时来时去，以养鲜鱼。<br><br>　　西施又喜食鸭，其鸭必喂以香料拌米，并入脂油，养至硕大无朋，方始适口。吴王乃为之筑鸭城以畜鸭。<br><br>　　西施好食嫩鸡，其鸡必择肥嫩洁白者用之。吴王因造鸡陂，畜鸡以供西施之用。<br><br>　　西施爱饮女贞酒，其酒出于浙之绍兴，吴王命越国每年贡献，以备西施之用。不料贡献之酒，远道而来，更在江中经过风浪颠簸，至吴之时，启坛视之，皆已混浊，不堪为美人饮料。　　吴王又筑酒城，仿女贞酒之制法，酿酒以供西施之用。<br><br>　　尝值暑天，西施畏热，汗流遍体。吴王恐其中暑，致生疾病，而又无法可以生凉，遍询群臣，皆鲜良策。吴王无可如何，出榜国中道：“有以避暑之法进者，赏赐千金。”<br><br>　　王孙雄乃献计道：“臣闻西洞庭之南湾，长可十余里，三面皆山，独南面如门阙。苟于其间，建筑宫殿，暑天居之，甚为相宜。”<br><br>　　吴王大喜道：“卿策甚善，可速为孤建筑宫殿，以便消夏。”<br><br>　　伯（喜否）从旁言道：“西洞庭之南湾，虽然宜于暑日，但此时已及盛夏，若欲建筑宫殿，岂一时所能成就。王孙雄所言，恐不可用。”　　王孙雄忙道：“大王不必疑心，自道：‘重赏之下，必有勇夫。’大王如果赐臣便宜行事，不吝帑藏，自能于十日之中，筑成宫殿，使大王于盛暑之时，可在西洞庭之南湾，度此炎夏也。”夫差喜道：“大夫果有此才，寡人何惜金银？库中之财，悉凭大夫支取可也。”<br><br>　　王孙雄得了此谕，谢恩退出。急急督促工程，起夫役十万人，赴西洞庭建造宫殿。又复不足，遂启奏吴王，发全国丁壮，尽赴工役。材料不足，则折取现成房屋以充之。始则嫌民居仄狭，材料不堪应用，仅拆寺院以充之。继则拆民间富室之高堂大厦，终则并湫溢之居，亦拆取无遗。　　百姓既已从事工作，又无居处。王孙雄尚嗔其做工迟延。<br><br>　　叱骂鞭笞，无所不至。弄得国中百姓，叫苦连天，顿足怨恨，耕种悉废，机杼无闻，死亡流离，不堪寓目。<br><br>　　果然到了限期，王孙雄已将宫殿造成，报告夫差。<br><br>　　夫差大喜，深赞王孙雄善于办事，赏赍有加。遂与西施同乘龙舟，来至西洞庭新筑宫殿之中避暑。<br><br>　　只见宫殿嵯巍，层楼嗟峨，真是画栋云飞，珠帘卷雨，富丽非凡。<br><br>　　夫差命置筵殿中，以庆落成。自与西施，相对而坐，两旁排列女乐，更番迭奏。觉得习习风生，暑气全消，竟与秋日无异。夫差大笑道：“不意天生此湾，命孤与美人，得以消夏，可赐名此地为消夏湾。”<br><br>　　西施亦十分得意，嫣然一笑，百媚横生，愈令夫差，心神俱醉。未知后事如何，且待下文分解。