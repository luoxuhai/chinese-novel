　　话说夫差自与西施在消夏湾，避暑取乐，流连忘返。只有太宰伯（喜否）、大夫王孙雄随侍左右，相国伍子胥，亦不得见。<br><br>　　越王勾践，闻吴王宠幸西施，日事游乐，复与文种商之。<br><br>　　文种奏道：“臣闻国以民为本，民以食为天，今岁年谷欠收，粟米将贵，君可请贷于吴，以救民饥。天若弃吴，必许我贷。”<br><br>　　勾践即使文种，以重币贿赂伯（喜否），引见吴王。<br><br>　　此时暑气久退，吴王已与西施由消夏湾回至姑苏。遂于姑苏台上，召见文种。<br><br>　　文种再拜稽首道：“越国洼下，水旱不调，年谷不登，人民饥困。愿从大王乞太仓之粟万石，以救目前之急。明岁谷熟，即当奉偿。”<br><br>　　夫差道：“越王臣服于吴，越民之饥，即吴民之饥也，怨吾何爱谷，不以救之。”<br><br>　　时伍子胥闻越使至，亦随至姑苏台，得见吴王。闻许其请谷，重又谏道：“不可，不可。今日之势，非吴有越，即越有吴。吾观越王之遣使，非真饥也，其意在空吴之粟。与之不加亲，不与未必仇，王不如辞之。”<br><br>　　夫差道：“勾践囚于吾国，却行马前，诸侯莫不闻知。今吾复其社稷，恩若再生，贡献不绝，岂有背叛之理？”子胥道：“吾闻越王，早朝晏罢，恤民养士，志在报吴。<br><br>　　大王又输粟以助之，臣恐麇鹿将游于姑苏之台矣。”<br><br>　　夫差道：“勾践业已称臣，安有臣而伐君者。”<br><br>　　子胥道：“汤放桀，武王伐纣，不是以臣伐君么？”<br><br>　　伯（喜否）从旁叱之道：“相国出言太甚。吾王岂桀纣之比？”遂启奏道：“臣闻葵邱之盟，遏籴有禁，为恤邻也。况越为吾贡献之国，明岁谷熟，责其如数相偿。无损于吴，有德于越，何惮而不为也。”<br><br>　　夫差遂与越粟万石，对文种言道：“寡人逆群臣之议，而输粟于越，年丰必偿，不可失信。”<br><br>　　文种再拜稽首道：“大王哀越而救其饥馁，敢不如约。”　　文种领谷归越。<br><br>　　越王大喜，群臣皆呼万岁。勾践即以颁赐国中之贫民，百姓无不颂德。　　次年，越国大熟，越王对文种道：“寡人不偿吴粟，则失信；若偿吴粟，则又损越而利吴，如何而可？”<br><br>　　文种道：“宜择精粟，蒸而与之。吴王苟爱吾粟，用以布种，吾计售矣。”　　越王用文种之计，果以熟谷偿吴，如其半斛之数。<br><br>　　吴王叹道：“越王真信人也。”又见其谷粗大异常，对伯（喜否）说道：“越国土地肥沃，其种甚佳，可散与吾民植之。”<br><br>　　于是国中皆用越粟，虽种而不发生，吴民大饥。夫差还以谓土地不同之故，不知粟已蒸熟，却中文种毒计也。<br><br>　　越王闻知吴国饥困，便欲兴师伐吴。文种谏道：“时未至也，其忠臣尚在。”<br><br>　　越王又问于范蠡。范蠡答道：“不远矣，愿王益习战以待之。夫善战者，必有精卒，精卒必有兼人之技。大者剑戟，小者弓弩，非得明师教习，不得尽善。臣知南林有处女，精于剑戟；又有楚人陈音，精于弓矣。王其聘之。”<br><br>　　越王从其言。分遣二使，赍厚礼，聘请处女教导剑戟，陈音训练弓矢。<br><br>　　处女在越，教成三千剑戟之上，辞别越王，仍回南林。<br><br>　　陈音亦教习三千军士，均授以连弩之法，三矢接续发去，人不能防。历时三月，军士尽得其巧。陈音抱病而死，越王厚礼葬之，名其葬处曰：“陈音山。”后人有诗咏越王练兵之事道：击剑弯弓总为吴，卧薪尝胆沔几枯。　　苏台歌舞方如沸，遑问邻邦事有无。<br><br>　　越王练兵习武，教训军士之举，传至吴国。伍子胥闻之，遂求见夫差，涕泣谏道：“大王信越之臣顺，今越用范蠡，训练士卒，剑戟弓矢之艺，无不精良，一旦乘间而入，吴国不能支矣。王如不信，何不使人察之。”<br><br>　　夫差果使人探听越国，探知处女教剑戟，陈音训弓矢，现已练成六千劲卒，技艺娴熟，号曰君子军之事，一一回报夫差。　　夫差问伯（喜否）道：“越已臣服，今复治兵，意欲何为？<br><br>　　“伯（喜否）答道：“越蒙大王赐他，非兵莫守，况治兵乃守国之常事，大王何必疑心呢。”<br><br>　　夫差听了伯豁之言。未知有何主张，且待下文分解。