　　话说越兵乘着怒涛，直入吴城。夫差闻知越兵入城，伯（喜否）已降，遂与王孙骆及其三子，奔于阳山。昼驰夜奔，腹馁口饥，目视昏眩，左右采得生稻，剥之以进。吴王嚼之，伏地掬饮沟中之水，避入深谷之中。<br><br>　　越以千人追至，围之数重，夫差作书，系于矢上，射入越军。<br><br>　　范蠡、文种拾而视之，书上写道：“狡兔死而良犬烹，敌国如灭，谋臣必亡。大夫何不存吴，一线自为余地？”<br><br>　　文种亦作书答之道：“吴有大过者六：戮忠臣伍子胥，大过一也；以直言杀公孙圣，大过二也；太宰谗佞而信用之，大过三也；齐、晋无罪而数伐之，大过四也；吴越同壤而侵伐，大过五也；越亲戕吴之前王，不知报仇，而纵敌贻害，大过六也。有此六大过，欲免于亡，得乎？昔天以越赐吴，吴不肯受，今天以吴赐越，越其敢违天之命！”<br><br>　　夫差得书，垂泪言道：“寡人不诛勾践，忘先王之仇，为不孝之子，此天之所以弃吴也。”遂拔剑自叹道：“吾杀忠臣伍子胥，今自杀晚矣！”谓左右道：“吾死而有知，何面目见子胥于地下，必重罗三幅，以掩吾面。”言罢，自刎而死。王孙雄解衣覆吴王之体，即以组自缢于旁。<br><br>　　勾践命以侯礼葬之，使军士负土一箪。顷刻遂成大冢。流其三子于龙尾山。后人名其地为吴山里，有诗吊之道：荒台独上故城西，辇路凄凉草木悲。<br><br>　　废墓已无金虎卧，坏墙时有夜乌啼。<br><br>　　采香径断来麋鹿，响屧廓空变黍离。　　欲吊伍员何处所，淡烟斜月不堪题。<br><br>　　夫差既死，越王入据姑苏，百官称贺。伯（喜否）亦在其列，自恃昔日周旋之恩，面有德色。<br><br>　　勾践对伯（喜否）言道：“子为吴之太宰，寡人不敢相屈，吴王在阳山，何不从之？”<br><br>　　伯（喜否）怀惭而退。勾践命力士执而杀之，并灭其家，对人言道：“吾所以报子胥之忠也。”　　越王焚姑苏台之时，范蠡知西施在彼，使人迎之，匿于民家，且宽慰之道：“美人入吴，受吾所托，今吴既灭，吾亦将力辞爵禄，隐居五湖，以遂其志，当与美人共乘一舸，遁入烟水深处，以乐余年。此时以军务倥偬，未遑亲自奉迎，美人切勿怨望。”<br><br>　　西施闻言，裣衽答道：“妾之入吴，本为欲雪国耻。不料吴王宠爱无比，恩谊备至。妾俗报吴王之恩，则生为越人，国仇不可不报；若亡吴国，则吴王爱妾之律，付诸东流。早已私立誓言，吴国亡后，越仇既报，便当一死，以报吴王宠幸之恩于地下。今吴国净亡，妾犹覥颜生存，不即就死地者，以吴王未返，并望相国念其年已衰迈，贷其一死，使妾与吴王再晤一面，谢其宠爱之德，表明妾之罪状，然后就死。相国勿以西施为女子，遂谓其不明大义也。”　　使者回报范蠡，范蠡深服其言，惟恐其死，故夫差被逼而亡，遍嘱诸人，不使西施得知至是。暗备扁舟一叶，托吴王因国已残破，亡命五湖之中，使人迎之。<br><br>　　西施信以为真，登舟而去。既至越国，认得此地乃是会稽，不觉大惊，诘问吴王所在。从人不能隐瞒，尽举前后之事以告。<br><br>　　西施大哭道：“妾舍身入吴，所以报国仇，雪国耻也。今国仇虽报，国耻虽雪，而身受吴王厚恩，一毫未报，何以对吴王乎？况从一而终，女子之义。虽蒙相国爱妾，妾何面目立于天地之间！当追随吴王于地下，以酹其生前之恩情。使后世知妾之亡吴，乃报国家之耻辱，并非忘恩负义也。”<br><br>　　言讫，举袂蒙面，投江而死。后人救之已无可及，返至姑苏，报于范蠡。范蠡深为惋惜，启知越王。<br><br>　　越王闻奏，叹道：“亡吴之功，西施第一，今功成事就，竟决然随鸱夷而去，真可谓有志矣。”<br><br>　　其意盖谓伍子胥在鸱夷之器，盛尸而投江中，今西施亦自投江，故言随鸱夷而去也。后人不知此意，以范蠡使人迎西施于姑苏台，有隐居五湖，与美人共乘一舸，遁入烟水深处之语。<br><br>　　且因范蠡辞越而去，改名为鸱夷子皮，遂有吴灭之后，范蠡以一舸载西施共泛五湖之言，可谓冤矣。<br><br>　　闲言休絮。且说范蠡以西施之死启奏，原欲越王念其亡吴之功，加以表彰，谁知越王不过赞叹一声，并无后言。范蠡默喻其意，无言而退。<br><br>　　过了数日，越王命驾，回至会稽，令人建筑贺台，以盖昔日被羁之耻。置酒台上，与群压为乐，命乐工作破吴之曲，被之管弦。群臣大悦而笑，惟越王而无喜色。<br><br>　　范蠡私自叹道：“西施死而不加褒，吴虽灭而面无喜色，越王不欲功归臣下，其端已见矣。”<br><br>　　次日，辞越王道：“臣闻主辱臣死，昔大王辱于会稽，臣所以不死者，欲隐忍以成功也。今吴国已灭，大王倘免臣会稽之诛，愿乞骸骨，老于江湖。”越王道：“寡人赖于以有今日，奈何弃寡人而去？留则与子共国，去则妻子为戮。”<br><br>　　范蠡道：“臣则宜死，妻子何罪？死生惟大王命之，臣不顾矣。”夜乘扁舟而去，临行之前，预以一函投文种道：子不记吴王之言也，狡兔死，走狗烹，敌国破，谋臣亡。<br><br>　　越王为人，长颈鸟喙，忍辱妒功，可与共患难，不可与共安乐。<br><br>　　于今不去，祸必不免。<br><br>　　文种阅书之后，怏怏不乐，犹未深信其言，叹道：“少伯亦过虑矣。”过了多日，越王不行灭吴之赏，与旧日之臣，益加疏远，计倪佯狂辞职，曳庸等亦见机告老。文种心念范蠡书中之言，称疾不朝。　　越王忽至文种府中，以视其疾。文种假作病状，迎接入见。<br><br>　　越王解剑而坐道：“寡人闻之，志士不忧其身之死，而忧其道之不行。子有七术，寡人行其三，而吴已灭，尚余四术，安所用之。”文种答道：“臣不知所用。”　　越王道：“愿以四术为寡人谋吴之先人于地下，可乎？”<br><br>　　言毕，升舆而去，遗佩剑于座。<br><br>　　文种视之，剑室有“属镂”二字，即夫差赐子胥自刎之剑也。文种仰天叹道：“吾不听范少伯之言，至为越王所戮，可谓愚矣。”复摩挲其剑道：“百世而下，以吾配子胥，亦可无恨。”遂伏剑而死。后人有赞语道：忠哉文种，治国之杰。三术亡吴，一身殉越。