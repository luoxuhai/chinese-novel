&nbsp;&nbsp;&nbsp;&nbsp;四月，魏王闵既克襄国，襄国大饥，因游食常山、中山诸郡。燕王隽遣将军慕容恪等将兵三万来击之。闵知恪引兵来，乃率众急趋常山，恪以兵后追。魏王闵勒兵回，与恪战，恪兵大败。闵连十战皆胜，恪皆败。闵素有勇名，所将兵精锐，燕人惮之。恪见自己部下士卒惧闵，因而巡阵，谕将士曰：“闵勇而无谋，匹夫敌耳。其士卒饥疲，甲兵虽精，其实难用，不难破也，汝众何惧之有？”谕讫，引众复追。闵所将多步卒，将趋林中，恪参军高开谓众曰：“吾骑兵利平地，若闵得入深林，不可复制。宜遣轻骑邀之，既合而佯走，诱入平地，然后可击也。”恪从之，即调兵邀击。闵果引兵还驻。恪又以军分三部与战，因谓诸将曰：“闵性轻锐，又自以众少，必致死于我，厚集中军之阵以待之，俟其合战，卿等从旁击之，无不克矣。”众诺其计。<br><br>&nbsp;&nbsp;&nbsp;&nbsp;恪又择鲜卑善射者五千人，以铁琐连其马，为弓阵而前。<br><br>&nbsp;&nbsp;&nbsp;&nbsp;魏闵乘千里马，号曰朱龙，左操双刃矛，右持钩戟，以击燕兵。<br><br>&nbsp;&nbsp;&nbsp;&nbsp;燕将与战，莫能敌，闵斩燕人三百余级，燕兵不退。闵望见恪之大幢，知其为中军，乃挥众直冲入，燕两旁之兵夹攻之。闵一者兵女，二者夹攻，欲入中阵，箭发如雨；欲退，四围重厚，于是被燕兵大破之。闵料不能胜，乃溃围东走。行数十余里，其马忽毙，闵即弃马步走。不过百步，燕兵追及，至此被执。<br><br>&nbsp;&nbsp;&nbsp;&nbsp;燕将将魏王冉闵押至蓟城，来见慕容隽。隽问闵曰：“汝奴仆之才，何自妄称天子？”闵曰：“天下大乱，尔曹夷狄，人面兽心，尚欲篡逆；我一时英雄，何为不可作帝王耶？”燕王隽大怒，使武士策金鞭之三百，犹未死。隽使人遂于龙城遏径山斩之，其山左右六七里，草木悉枯而死。五月至十二月，大旱无雨，其郡守乃遣人奏知燕王隽。隽大惊，乃使人立祠于其上，备太牢祀之，谥闵曰“武悼大王”。是日，方下大雨。<br><br>&nbsp;&nbsp;&nbsp;&nbsp;燕王又遣慕容评率三万精骑攻邺城。魏太子冉智已知魏王被害，朝夕泣涕，忽兵又来攻邺，心中大惧。急问诸将，大将军蒋干出曰：“燕兵势大，难以拒敌，城中粮草颇有，不若坚守，待其懈怠，然后攻之。”太子智从其计，拒守城池。城外百姓，皆已降燕。<br><br>&nbsp;&nbsp;&nbsp;&nbsp;五月，秦王健率兵五万出攻张琚，琚以二万众拒敌。次日交兵，各挥兵战，斧来戟对，枪去刀迎，战上二十余合，琚兵大败而逃。琚恋战不退，被秦兵斩之。于是秦王收兵入城。<br><br>&nbsp;&nbsp;&nbsp;&nbsp;却说魏太子智与慕容评相持数月，燕兵愈添，况又城中大饥，人民相食，故赵宫人被食略荆太子智大惊，蒋干谓太子曰：“事急矣！宜使使降晋，乞师来救，方可解得此围！”太子智从之。蒋干即遣侍中廖嵩，奉表请降于晋，一面整备守城。<br><br>&nbsp;&nbsp;&nbsp;&nbsp;又使人求救于谢尚。<br><br>&nbsp;&nbsp;&nbsp;&nbsp;初，谢尚使戴施据枋头，施闻蒋干求救，奉表请降，施乃率壮士百余人，入邺助守三台。因说干曰：“公言降晋，可速将传国玺与我，令人送入建康见主上，发大兵来救，方保此地。不然终为所擒。”干然之，问太子智求印与施，施使督护何融，怀玺送与尚，宣言使督护何融迎粮，阴令怀玺，送至枋头与尚。<br><br>&nbsp;&nbsp;&nbsp;&nbsp;尚迎送至建康呈与帝，纳之。百僚俱贺，称万岁。<br><br>&nbsp;&nbsp;&nbsp;&nbsp;却说谢尚遣姚襄共攻秦张遇，秦王健知，亦遣丞相、东海王雄等率兵二万人救之。战于颍水之诚桥。尚等大败，奔回淮南。殷浩闻知尚败，自许昌退军寿春。雄徙张遇及陈颖许洛民五万余户于关中。以杨群为豫州刺史，令其领许昌。<br><br>&nbsp;&nbsp;&nbsp;&nbsp;八月，慕容评领兵攻邺都。时魏王冉闵已被慕容恪所擒，送于蓟州斩讫。评麾兵攻陷入城，收冉闵妻子等送燕王隽。燕王已欲神其事，业言历运在己，乃诈称云：“闵妻献玉玺。”<br><br>&nbsp;&nbsp;&nbsp;&nbsp;反赦之，赐号曰：“奉玺君”，置居后宫。因谓文武曰：“吾初入邺，得此玉玺，吾若不有中原之福，安得此祥？吾欲自即帝位，卿等云何？”时诸将文武皆曰：“大王得此嘉瑞，可登九五，何必言论？”因是群臣下拜，皆呼万岁。<br><br>&nbsp;&nbsp;&nbsp;&nbsp;十一月，燕王隽即皇帝大位，国号前燕，建元为元玺元年，建都于邺城。封慕容恪为大司马，慕容评为大司徒，其下文武各有加封。<br><br>&nbsp;&nbsp;&nbsp;&nbsp;当时赵王石季龙之伐棘城也，隽父慕容皝欲乘骏马避难，其马悲鸣，蹄啮不肯从行，皝不能近，因此主意与战，攻败季龙，就亦奇爱之。至是四十九岁，骏逸不亏。燕王慕容隽亦复并奇之，比之鲍氏骢。因是命铸铜以为其像，亲为铭赞勒于其旁，置之蓟城东掖门。是岁像成，而马已死，隽甚惜之。时燕太子曜死，燕王隽痛哭惜之，乃立次子慕容暐为太子。<br><br>&nbsp;&nbsp;&nbsp;&nbsp;却说殷浩之北伐也，右军将军王羲之以书阻不听，既而无功，复谋再举，羲之又遣人遗浩书曰：今以区区江左，天下寒心，固已久矣。力争武功，非所当作，自须处内外之任者，未有深谋远虑，而疲竭根本，各从所志，竟无一功可论，遂令天下将有土崩之势！任其事者，岂得辞四海之责哉？今军疲于外，资竭于内，保淮之志，非所复反。<br><br>&nbsp;&nbsp;&nbsp;&nbsp;莫若还保长江，督将各复旧镇，自长江以外，羁縻而已。引咎责躬，更为修治；省其赋役，与民更始；庶可以救倒悬之急也。<br><br>&nbsp;&nbsp;&nbsp;&nbsp;谓犹以前事未为工，复求之于分外；宇宙虽广，自容何所？此愚所不解也！<br><br>&nbsp;&nbsp;&nbsp;&nbsp;浩曰：“吾自有奇谋而进，汝岂识之？”因是不纳，遂又进兵。羲之见浩不听，又上会稽王昱疏曰：今虽有可喜之会，内求诸已，而所忧乃重于所喜！功未可期，遗黎歼尽，以区区吴越，经纬天下十分之九，不亡何待？<br><br>&nbsp;&nbsp;&nbsp;&nbsp;而不度德量力，不弊不已，此封内所痛心叹悼者也。愿殿下先为不可胜之基，须根立势举，则谋之未晚。<br><br>&nbsp;&nbsp;&nbsp;&nbsp;昱亦弗听。时浩进屯夏口，遣戴施据石门，刘遁戍仓垣，以候进龋却说晋帝设朝，文武山呼讫，近臣奏知：“燕王隽取去关中之地及今据邺城为都，未知其意若何，陛下可使人赍诏旨前去，封其燕王，看其如何。若受诏称藩，且置之度外；彼若拒诏旨，乘其未定，兴兵讨之。”帝然之，即遣使持诏旨来邺城，封慕容隽为燕王，隽果不受诏，而谓使者曰：“汝还白汝天子，我承人乏，为众所推，已为皇帝矣。”使人即归，以是言奏于晋帝。帝大怒，使人催殷浩进兵去讨。<br><br>&nbsp;&nbsp;&nbsp;&nbsp;却说姚襄，字景国，弋仲第五子，因见父姚弋仲死了，恐孤不能自立，领其众降晋。晋帝大喜，封襄为右将军，使为前锋，同殷浩伐燕。<br>