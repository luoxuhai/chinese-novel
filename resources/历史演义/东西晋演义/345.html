&nbsp;&nbsp;&nbsp;&nbsp;却说宋王刘裕，置酒会留宴文武，议谋外略。太师令骆达出席上曰：“臣常观天文符应，晋该禅于宋，不可远征。”刘裕曰：“如何？且言。”达曰：“晋义熙元年至今，太白昼见，经天凡七。占曰：‘太白经天，人主更而异姓兴。’义熙七年，‘五虹’见于‘东方。’占曰：‘五虹见，天子黜，圣人出。’九年，‘镇星’、‘岁星’、‘太白’、‘荧惑’聚于‘东井’。十三年，‘镇星’入‘太微’，占曰：‘镇星’入‘太微，有立王有徙王。’今天命已归大王，大王宜受晋位，拨兵去伐，不必亲行。”刘裕谓骆达等文武曰：“吾闻魏武帝有言，若天命在吾，吾为周文王矣。吾思此事。”达曰：“魏武帝不忍为之，世受汉禄，恐人议论篡逆之名，故有此语。是明使其子曹丕为天子也。”刘裕曰：“吾功德比迹魏武帝若何？”达曰：“大王辅晋，绝而再兴，与魏大不同也！魏虽功盖天下，民恨其威，不怀其德，其子承统，差役繁重，东西驰驱，无有宁岁。今大王累立大功，恩布天下，民心归之久矣！故与曹氏不同。况今天心示变，宋岂可逆也！”裕曰：“吾记谶云：昌明之后，尚有二帝。吾若受禅，难逃篡逆之名，末可行之也！”<br><br>&nbsp;&nbsp;&nbsp;&nbsp;骆达知裕之意欲受禅，而恐天下人议论，乃即出与中书侍郎王韶之议计，请晋帝左右宦者李英、刘益至府，谓曰：“今晋室天下，皆是宋公再造，民心都归，况天文屡应，宋该受禅，我众文武共议，欲立宋公刘裕为帝，宋公执谶识言：‘昌明之后，尚有二帝’，不肯受禅，故请二公商议计策，二公若从吾言，富贵不轻！”李英、刘益曰：“吾受刘公之恩久矣，屡思报效，今吾等议计，若有用我之处，万死不辞！”韶之曰：“二公既有此心，我众文武议欲谋弑晋帝，而立宋公刘裕为帝，君意如何？”英、益曰：“列位休言，且容旦日便有捷报，不须尽言。”言讫，二人遂辞人宫。<br><br>&nbsp;&nbsp;&nbsp;&nbsp;及至次日，以鸩酒毒死晋帝，诈称发背而死，瞒过百官。<br><br>&nbsp;&nbsp;&nbsp;&nbsp;百官举哀，停尸于白虎之殿。丧事毕，太史令骆达及中书侍郎王韶之谓文武曰：“晋室天下几绝，咸赖宋公一人，功盖天下，德及万民，自古迄今，虽唐虞无以过此。今晋帝已晏驾，理宜宋受禅，汝诸文武意下如何？”众皆曰：“宋公可当！”刘裕坚执不从，且曰：“今皇帝尸肉尚未冷，琅玡王德文还在，吾必不从。”言讫，亲扶琅玡王德文上龙座，唤文武出班山呼万岁，拜舞毕，分列两班。上贺罢朝讫。<br><br>&nbsp;&nbsp;&nbsp;&nbsp;却说晋恭帝讳德文，晋安帝同母弟也。初封琅玡王，及刘裕、王韶之谋戮安帝，裕乃迎德文而立之。在位二年，禅于宋刘裕。刘裕废为零陵王，卒弑之。寿三十七岁，葬中陵，按谥法尊贤让善曰“恭”。<br><br>&nbsp;&nbsp;&nbsp;&nbsp;己未，元熙元年七月，恭帝设朝，加封宋公裕爵王位，裕辞不受。<br><br>&nbsp;&nbsp;&nbsp;&nbsp;时刘裕有受禅之意，难于发言，乃集朝臣宴饮，从容谓文武曰：“昔桓玄暴篡，鼎命已移。我首倡大义，兴复晋室，孤年已衰暮，欲归世矣！”众臣皆曰：“明公盛德，虽周公、伊尹莫及之，何可归致也？”众臣皆莫晓其意，惟中庶子傅亮知之，一同饮罢，遂出还本镇。<br><br>&nbsp;&nbsp;&nbsp;&nbsp;骆达、王韶之与百官商议曰：“元熙元年冬，黑龙西登于天，易曰：‘冬龙见，天子亡社稷，大人受命。’及闻冀州道人释法柳告其弟子曰：“嵩神言江东有刘将军，是汉家苗裔，当受天命。吾以璧三十二镇金一并与之。刘氏卜世之数，汉建武至建安末，一百九十六年，该禅魏。魏自黄初至咸熙末四十六年，而禅晋。晋自泰始至今一百五十六年，该禅于宋公，揖让咸穷于六。今天垂景象，宋当代晋，可安排受禅之礼，请晋天子诏将天下让与宋王。”众皆曰：“此天命已归刘氏，可奏知恭帝。”众曰：“可！”<br><br>&nbsp;&nbsp;&nbsp;&nbsp;至晚来见宋公，时宫门已闭，亮叩扉请裕出见曰：“臣暂且还都，不久即至，故来辞耳。”裕亦知亮意，无复他言，只云：“还须几人随送？”亮曰：“须数十人足耳！”刘裕从之。<br><br>&nbsp;&nbsp;&nbsp;&nbsp;亮于是星夜来都，及出，忽见长星竟天，亮拊髀叹曰：“我常不信天文，今始验矣！”亮至，与文武官僚等及中书侍郎王韶之、太史令骆达，皆直入内殿，来见天子，奏曰：“伏睹宋王自征讨以来，功盖天下，德布四方，真越古超今，虽唐虞无以过此。然群臣会议，皆言晋袆已终，伏望陛下效尧帝之道，将江山社稷禅位与宋王，上合天心，下得民意。则陛下祖宗幸甚！臣等议定，今乃奏知。”帝大惊，汗流满面，半晌不能言。<br><br>&nbsp;&nbsp;&nbsp;&nbsp;觑百官曰：“朕虽不达，又无罪恶，争忍以祖宗之基等闲弃之！朕思桓玄之时，晋氏已五天下，天下重为刘公再造，所延将二十载矣！今日之事，本所甘心，但恐后代议朕不德，以天下轻易与人，汝百官再宜从公议之！”<br><br>&nbsp;&nbsp;&nbsp;&nbsp;骆达出班奏曰：“天文符应数十条，皆言晋气数已尽，宋祚将兴。”恭帝犹豫。尚书傅亮奏曰：“陛下差矣！昔日三皇五帝，互相推逊，无德让有德。次后三王，各传子孙，至于桀纣无道，天下伐之。春秋虽霸，各相吞并，有贤者归之，后并入秦，方归于汉。汉禅于魏，魏禅于晋。以此论之，天下者，非一人之天下，乃天下人之天下也。须不是陛下祖宗自传至今，陛下早决去就，勿令生变。”司空徐羡之曰：“自古以来，有兴必有废，而有盛必有衰，岂有不亡之国，安有不败之家？陛下两晋，相传以来，一百余年，气数已尽矣！宜从众请，可急降诏，以安众心。”<br><br>&nbsp;&nbsp;&nbsp;&nbsp;帝始勉应，乃命尚书仆射傅亮草诏，亮承旨即草诏曰：朕承晋祚，罹天下荡覆几无遗，幸祖宗之灵，得刘氏之力为辅政，南征北讨，东荡西除，而得大平。今仰瞻天地，俯察民心，晋之气数已尽，大历合归于宋。以前生既极神迹，今生主有光辉明德，以应有期，历数昭然已可知矣。夫人道相继，为贤为能，故唐尧不私于厥子而名无穷，羡而慕之。今命陪臣献上玉玺，追则尧典，禅位于宋王，无致辞焉。<br><br>&nbsp;&nbsp;&nbsp;&nbsp;当傅亮草诏，使帝书之，帝无奈秉笔，遂人之言，令百官赍丹诏并玉玺，请宋王受之。宋王不受，上表谦让，表曰：臣裕昨奉诏受禅，陛下以垂世之诏，禅无功之臣，使天下人闻知，肝胆碎裂，不知所措。昔者尧以位逊大贤，巢由避迹，后世称之。臣德鲜薄，臣岂敢奉命？请于盛世别求大贤，以礼让之，则免万世之议论也。臣权纳玺绶，待罪阙下，不胜惶怖战栗之至！<br><br>&nbsp;&nbsp;&nbsp;&nbsp;帝览表，顾谓群臣曰：“宋王谦让不受，当如之何？”太尉王道邻奏曰：“宋王虽辞，宜再诏奉禅。”帝闻言，又使傅亮持诏玺至宋王府。<br><br>&nbsp;&nbsp;&nbsp;&nbsp;宋王裕谓左右檀道济等曰：“虽二次诏命，孤恐天下不能逃篡逆之名！”道济曰：“此事甚易，令傅亮再捧诏玺而还，却变其命，筑高台名为受禅台，卜吉日良时，聚集内外公卿并四夷八方之人，都至台下，令恭帝亲捧玺绶，以禅天下于大王，可以绝群谤之言也！”宋王裕大喜，傅亮依计而行。<br>