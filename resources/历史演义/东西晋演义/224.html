&nbsp;&nbsp;&nbsp;&nbsp;十一月，燕王隽集百官会议徙都于邺城，百官皆言可，于是迁都于邺城。至夜，梦见故赵王石虎啮其臂。至天明，集百僚，使人去发石虎墓。使人掘墓，不见虎尸，空棺而已。使人回报，燕王隽以百金购其尸，有人知其尸在东明观，直来报知。<br><br>&nbsp;&nbsp;&nbsp;&nbsp;燕王隽又使人去东明观，下掘得其尸，僵而不腐。呈与燕王隽，数其残暴之罪，令武士鞭之三百，投于漳水浸之。燕王隽因是得疾，闷闷不悦。<br><br>&nbsp;&nbsp;&nbsp;&nbsp;戊午二年二月，却说赵故将并州牧张平，据新兴、雁门、西河、太原、上党、上郡之地，壁垒三百余，夷夏十万户。赵既亡，先降燕，至是又降秦。燕王欲以兵攻，却又使人降燕。<br><br>&nbsp;&nbsp;&nbsp;&nbsp;秦王坚闻知，自将兵五万，令邓羌为前部先锋，军至汾上。张平大惊，急召养子张蚝至曰：“今秦王苻坚自将兵来攻我，非小可之敌。吾儿火速领众御之，勿使彼临城，难以解矣。”蚝曰：“大人休忧，儿即去退秦兵。”<br><br>&nbsp;&nbsp;&nbsp;&nbsp;史说张蚝勇力矫健，曳牛却走，超越高城，因此勇冠三军，人莫敢近。坚亦知其名，因谓诸将曰：“张平之子张蚝，勇力绝人，卿若生擒得之，重赏不轻，则平自降。”羌曰：“主上如何长他人志气，灭自己之威风？看某生执之。”言讫，即与诸将各持兵刃出，正遇张蚝就战，连斗五十合，不分胜负。诸将见羌战蚝不下，各奔出阵。蚝全无惧怯，又战数十合，羌大喝一声齐进，诸将直奔蚝，蚝撇羌来敌诸将，被羌以锦绵套索抛起，将蚝拖下马来。诸将擒之，缚来见秦王坚。坚大悦，赏邓羌，赦张蚝，令其归降。于是蚝降于秦王坚，以蚝为虎贲中郎将，常置左右。秦王坚曰：“吾得邓羌、张蚝二人，皆万夫之敌，天下即可定也。其时张平见蚝被擒，亦面缚往降。秦王坚命解其缚，拜干为右将军，收军还都。<br><br>&nbsp;&nbsp;&nbsp;&nbsp;八月，会稽王昱欲以桓温弟桓云为豫州刺史，仆射王彪之曰：“兄居上流，已割天下之半，其弟复处西门，兵权萃于一门，非深根固蒂之宜也。”于是昱乃更以谢万代之。王羲之与温笺曰：“谢万才通经济，使居廊庙，固是后来之秀。今以之抚顺荒余，则违才易务矣。”又遗万书曰：“以君迈往不屑之韵，而俯同群辟，诚难为意也。然所谓通识，正当随事行藏已耳。愿君每与士卒之下者同甘共苦，则尽善矣。”万不能用。<br><br>&nbsp;&nbsp;&nbsp;&nbsp;却说晋泰山太守诸葛攸，集军一万余人，攻拔燕东郡，入据武阳。燕王隽闻知，命大司马慕容恪率兵五千攻之。兵至武阳，诸葛攸亦以兵出城，两下交战，数十合，攸兵自溃。被恪追兵一击，攸兵大败，不能当敌。于是攸败走还泰山。恪遂渡河略地，分置守宰而归。隽遂欲经营秦晋，令州郡校实，见一户留一丁，余悉发为兵，欲使步卒满一百五十万，期来春大集军马于各郡。刘贵上书极陈百姓凋敝，发兵非法，必至土崩之变。隽善之，乃更令二五发兵以来，各集邺。<br><br>&nbsp;&nbsp;&nbsp;&nbsp;时燕调发繁数，官司各遣使者，道路旁午，郡县苦之。太尉封弈奏请：“非军期严急，不得遣使。其余赋法，皆责成州。”隽从之。<br><br>&nbsp;&nbsp;&nbsp;&nbsp;燕泰山太守贾坚，以兵七百人屯于山庄。晋荀羡引兵一万攻之，坚所将才七百余人，羡兵十倍，贾坚叹曰：“吾自结发，志立功名，而每值穷厄，岂非命耶？与其屈膝而生，不若守节而死！”乃开门引兵直出。羡兵四集擒之，遂拔山庄。羡谓坚曰：“先君父祖世为晋臣，奈何背本不降？”贾坚曰：“晋自弃中华，非吾叛也。民即无主，强则托命，既已事人，安可改节？吾束修自立，涉赵立燕，未尝异志，君何忽谓降乎？”羡怒，执置雨中数日，坚愤惋而卒。<br><br>&nbsp;&nbsp;&nbsp;&nbsp;青州刺史慕容廆遣司马悦明以兵万余集泰山，羡与战，兵大败。燕复取山庄，燕王以坚子贾活为任城太守。荀羡疾笃，晋帝已知，遣使征之，以郗昙督徐、兖，以军镇下邳。<br><br>&nbsp;&nbsp;&nbsp;&nbsp;初，燕吴王慕容垂娶段末柸女，生子令、宝。段氏才高性烈，自以贵姓，不尊事可足浑后，后衔之。中常侍温皓希旨，告段氏为巫蛊毒后。后觉，欲以连累垂，收下廷尉考验。段氏终无挠词，故垂得免祸，而段氏竟死狱中。燕王隽贬垂为平州刺史，出镇辽东。垂以段氏女妹为继室，可足浑后黜之。以其妹妻垂，垂不就，由是益恶之，出镇辽东。<br><br>&nbsp;&nbsp;&nbsp;&nbsp;己未三年四月，凉丞相张瓘性猜忌苛虐，专以爱憎为赏罚。<br><br>&nbsp;&nbsp;&nbsp;&nbsp;郎中殷郇谏之，瓘曰：“虎生三日，自能食肉，不须人教也。”<br><br>&nbsp;&nbsp;&nbsp;&nbsp;由是人情不附。宋混性忠鲠，瓘惮之，欲杀混，因废凉王玄靓而自代之。混知，率壮士五百人掩入南城，宣告诸公曰：“张瓘谋逆，太后令我以兵诛之。”乃率兵出战，瓘亦以兵与宋混战，大败，与张琚皆自杀。混既杀瓘兄弟，请玄靓去王号，复称凉州牧而降晋。<br>