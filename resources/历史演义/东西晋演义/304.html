&nbsp;&nbsp;&nbsp;&nbsp;时桓玄闻谢景仁之才名，乃宣见，谓文武曰：“司马庶人父子，云何不取？遂令景仁年三十而方为著作郎耶？”因而言讫，以景仁为中兵参军。景仁谢恩，群臣始散。<br><br>&nbsp;&nbsp;&nbsp;&nbsp;却说桓修闻玄即位，乃同刘裕来建康，至次日入朝见玄，拜舞已毕。桓玄大喜，乃以修为抚军大将军，刘裕为中军参军，就命二人起兵东征卢循。修、裕二人谢恩出外，即日起行，还京口起兵。<br><br>&nbsp;&nbsp;&nbsp;&nbsp;次日，桓玄设朝，乃谓司徒王谧曰：“昨见刘裕风骨不凡，盖人杰也。朕错用之以东征。”王谧奏曰：“陛下龙眼不舛，刘裕叛心无有，陛下何思何虑也？”玄曰：“卿言亦是。”于是罢朝，玄乃退入后宫，见皇后刘氏，说及命刘裕东征之事。<br><br>&nbsp;&nbsp;&nbsp;&nbsp;皇后刘氏有智鉴，谓玄曰：“吾前日在殿后，观见刘裕朝陛下，其人龙行虎步，瞻视不凡，恐后不为人下，不如早除之，以免后患也。”玄言曰：“吾方欲定中原，非彼莫可用者。俟关、河平定，然后别谋之耳。”后曰：“其事亦未可泄漏也！”<br><br>&nbsp;&nbsp;&nbsp;&nbsp;却说刘裕与桓修至半路，入见修，以禀修：“还京口，托以金疮疾痛，不堪步从，请将军先行，容瘥来赶。”修闻说言曰：“既如此，你可从船上来赶我。”言讫，修乃即先行。<br><br>&nbsp;&nbsp;&nbsp;&nbsp;于是刘裕出外，乃与何无忌一同乘船回京口，意欲商议建兴复之计，因谓无忌日：“吾欲诛桓玄迎晋帝，以安天下，君有何策？可以教之。”无忌曰：“可阴结义士，托以游猎为名，传说受晋帝密诏讨桓玄。待众集计定，先斩桓修，以徇义军，然后大驱众士，天下谁不服从，为我而杀玄也？”裕曰：“其计甚善，怎奈无人堪与吾共大事者！”无忌曰：“有一人与君同姓，名毅，乃是彭城沛人也，字熙乐，少有大志。因见桓玄篡位，常怀不平。若此人同举义兵，则大事成矣。现居京口。”<br><br>&nbsp;&nbsp;&nbsp;&nbsp;裕曰：“既然如此，你可与其说知，令其同举义兵。”无忌日：“可耳！”因是二人同舟，回至京口上岸，各自回室安歇。<br><br>&nbsp;&nbsp;&nbsp;&nbsp;次日，刘裕令人召何无忌至，谓曰：“昨日之谋极妙，宜速为之。君言京口刘毅勇而有谋，我欲与他同举义兵，未知其人意下如何？你可往说之！令其招兵。”无忌日：“吾即往说之。”言讫即行，来见刘毅。毅闻何无忌至，出门前迎入到草厅之上，各施礼毕，分宾主而坐。无忌佯为欷欺，潸然出涕不已，刘毅问曰：“公何故泪耶？”无忌日：“晋室不幸，罹桓玄之篡，吾乃晋臣，意欲兴义兵讨此跋扈，恨无人戮力相成，是以泪耳！”毅曰：“吾亦有不平之鸣。”无忌曰：“桓氏强盛，其可图乎？”毅曰：“天下自有强弱，正患无英才之人耳，故患无人可为盟主。”无忌日：“天下草泽之中，非无英才也，吾推一人，未知合君意否？”毅曰：“你且莫说，待我说出一人，与公看相合否也？”无忌曰：“你且说甚人？”毅曰：“依我所见，惟有刘下邳，公意亦此人否也？”无忌鼓掌而笑，答曰：“吾主意亦是此人。”毅曰：“既我二人心合，你可说刘下邳，邀其同举义兵。”无忌日：“吾先去参说，你可随后来同议。”言讫辞还，具以毅言告裕。裕乃大喜，即令无忌去请毅至，相见礼讫，三人定谋，聚合义徒一百余人，以候大举。<br><br>&nbsp;&nbsp;&nbsp;&nbsp;甲辰三年，时有平昌孟昶为桓弘主簿，从建康还家，裕往问之曰：“草野当有英雄起兵讨桓玄，卿愿闻乎？”昶曰：“今日英雄有谁？正当是卿耳！”于是裕请其同往见毅、无忌，与其相会，于是昶及裕弟道规、诸葛长民等，相与合谋起兵。<br><br>&nbsp;&nbsp;&nbsp;&nbsp;时道规为桓弘参军，裕使毅说道规、昶共杀桓弘，据广陵起兵；长民为刁逵参军，使其杀刁逵，据历阳起兵，各自领计去讫。<br><br>&nbsp;&nbsp;&nbsp;&nbsp;无忌夜草起兵文，其母密窥之，泣曰：“吾不及东海吕母明矣！汝能如此，吾复何恨？”当刘裕以百余人托以游猎，与无忌合收徒众，得二百余人。诘旦，京口门开，无忌着传诏服，称敕使居前，徒众从之齐入，即斩桓修以徇义兵。遂出榜安民，无忌等共推裕为盟主。<br><br>&nbsp;&nbsp;&nbsp;&nbsp;裕问无忌日：“急须一府主簿，何由得之？”无忌日：“无过刘道民。道民者，东莞刘穆之也。”裕曰：“吾亦识之。”<br><br>&nbsp;&nbsp;&nbsp;&nbsp;即驰信召焉。穆之闻京口欢噪之声，晨起出陌头，适与裕会，直视裕者久之。返室坏布裳为裤，往见裕，裕曰：“始举大义，须一军吏甚急，卿谓谁堪其选？”穆之曰：“仓猝之际，略当见无逾于我者。”裕笑曰：“卿能自屈，吾事济矣！”即以穆之为坐署主簿。<br>