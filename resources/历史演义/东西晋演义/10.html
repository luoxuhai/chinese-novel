&nbsp;&nbsp;&nbsp;&nbsp;史说石祟，字季伦，生于青州，故小名齐奴。少敏慧，勇而有谋。其父石苞临终分财与诸子，独少与崇。其母以为言：“何不均分，使崇少也？”苞曰：“此儿虽小，后自能得。”<br><br>&nbsp;&nbsp;&nbsp;&nbsp;及其年长二十，为修武令，有能名，迁为阳城太守。因伐吴有功，封为安阳乡侯，累迁侍中。武帝以崇功臣之子，有干才，深器重之，出为南中郎将，荆州刺史，领南蛮校尉。石崇颖悟，有才气，而任侠无行检。在荆州时，私与从人劫远使商客，以致大富，因此不资久之，后拜为太仆，因出镇下邳。崇有别馆，在河阳之金谷，一名梓泽，饯送者倾都畅饮于此，故号为“金谷园”。是岁，武帝又拜崇为卫尉。崇家中财产丰积，室宇宏丽，后房百数，皆曳锦绣，珥金翠，丝竹尽当时之眩庖膳穷水陆之珍，富盖天下，无有贰也。<br><br>&nbsp;&nbsp;&nbsp;&nbsp;时后将军王恺，乃文明皇后之弟也，家中亦大富，爱于射竞，以奢侈相高。一日，武帝设朝罢，退出外殿。石崇、王恺二人俱各夸诞，王恺说：“我家中以饴饫釜”；石崇说：“我家以蜡代薪”。这边道多，那边道胜。众僚友因谓二人曰：“口说无凭，做出便见。公二家休在此争论，凡家中有甚奇异珍宝，请出相斗，方见高下。”当王恺使人作紫丝步障四十里，石崇使人作锦步障五十里；崇涂屋以椒，恺用赤石脂。僚友见崇胜恺，俱称羡不已。武帝闻王恺与石崇斗宝，乃宣恺入，取珊瑚树高二尺者赐恺。恺大喜，拜谢出内，即以珊瑚示石崇。<br><br>&nbsp;&nbsp;&nbsp;&nbsp;石祟接过看了，以铁如意击碎。王恺大怒曰：“你无此宝，故打碎，欲与相妒。”崇大笑曰：“君不足为恨，吾自偿之。”<br><br>&nbsp;&nbsp;&nbsp;&nbsp;乃使人取珊瑚树高三四尺者六七株，条干绝俗，光彩耀目，以示王恺，因以赔恺。僚友劝和，各回第讫。当司马傅咸上书于武帝曰：先王之治天下，食肉衣帛者有制，其奢侈之费甚于天灾。古者人稠地狭而有储蓄，由于简也；今土广人稀而民不足，由于奢也。欲时人崇俭，当诘其奢。奢不见诘，转相高尚，无以穷极矣。<br><br>&nbsp;&nbsp;&nbsp;&nbsp;帝览，谓咸曰：“王、石自相射竞，何干兴废，卿何多言耶？”弗听傅咸之谏。<br><br>&nbsp;&nbsp;&nbsp;&nbsp;却说尚书张华，先因伐吴都督幽州军事，以文学才识名重一时，论者皆谓宜为三公。荀勖、冯紞以伐吴之谋，深嫉之。<br><br>&nbsp;&nbsp;&nbsp;&nbsp;先时，武帝知张华才能，故使人问华，谁可托后事者。华曰：“以明德至亲，莫如齐王。”及此，武帝使人征之，齐王忤旨不至。帝思华能，欲征张华。苟勖、冯紞忌华所能，因而谮华于帝曰：“张华督幽州，抚循夷夏，誉望益振。而华参朝政，恐有钟会之变也。钟会之反，颇由太祖。今陛下征华亦然。”<br><br>&nbsp;&nbsp;&nbsp;&nbsp;武帝变色曰：“卿是何言耶？”紞惊，即免冠言曰：“善御者必知其辔缓急之宜，故汉高八王以宠过夷灭；光武诸将由抑损克终，非上有仁暴之殊，下有愚智之异也，盖抑裁予夺使之然耳。会才智有限而太祖夸奖无极，使会自谓算无遗策，功在不赏，遂构凶逆耳。向令录其小能，节以大礼，则乱心无由生矣。”帝曰：“然！”紞稽首曰：“陛下既然臣之言，宜思坚冰之渐，勿使如会之徒复致倾覆。”帝曰：“当今岂复有如钟会之徒？”因屏左右而言曰：“陛下谋画之臣著大功于天下太平，总戎马之任者，皆在圣虑矣。”帝默然。由是不征张华，征齐王司马牧入朝。齐王牧入朝用事，德望日拢荀勖、冯紞、杨珧皆忌之。因设朝罢、紞谮于武帝曰：“齐王攸私结群党，恐不利于社稷。”帝曰：“齐王乃先帝之所亲信，故朕委之以朝政，岂有异心耶？卿勿多言。”紞曰：“陛下不信，诏诸侯之国，宜从亲者使，齐王独留京师，可乎？”勖又曰：“百僚皆归心齐王，陛下试诏之国，必举朝以为不可，则臣言验矣。”<br><br>&nbsp;&nbsp;&nbsp;&nbsp;武帝始以为然。次日，乃以齐王司马攸为大司马、都督青州诸军事，令其归国。国公王浑入朝上书曰：窃见齐王司马攸至亲盛德，宜赞朝政。今出之国，假以虚号，而无典戎干方之实，恐非陛下追述先帝、太后待攸之宿意也。若以同姓处之太厚，则有吴、楚逆乱之谋，汉之吕、霍、王氏皆窃人也。历观古事，轻重所在，无不为害，唯当任正道而求忠良耳。若以智计猜嫌，虽亲见疑，疏者庸可保乎？<br><br>&nbsp;&nbsp;&nbsp;&nbsp;武帝不听。扶风王骏、光禄大夫李熹、中护军羊琇、待中王济、甄德皆入切谏，帝亦不听。王济与甄德见帝不听，又使其妻公主俱入宫，涕泣曰：“今使齐王归国，莫非内有小人献佞？且齐王国之至亲而不可信，况他人乎？望陛下留齐王，乃国家之幸。”因再四请帝留齐王攸。武帝大怒，出谓王戎曰：“兄弟至亲，今出齐王，自是朕家事，而甄德、王济遣妇人来生哭耶！”乃出甄德、王济。时李熹见武帝出济、德二人，亦以年老逊位，后卒于家焉。<br><br>&nbsp;&nbsp;&nbsp;&nbsp;太康四年正月，武帝设朝，命太常议崇锡齐王礼物，博土庾剪、秦秀等因上言曰：“考之古礼，三公无职，坐而论道，不闻以方任婴之。惟宣王救急朝夕，然后命召穆公征淮夷，故其诗曰：‘徐方不回，王曰旋归。’但宰相不得久在外也。今天下已定，六合为家，将数延之三事，与论太平之基，而更出之，违旧章矣。望陛下诏齐王归朝，天下幸甚。”武帝弗听。<br><br>&nbsp;&nbsp;&nbsp;&nbsp;当祭酒曹志叹曰：“安有如此之才，如此之亲，不得树本助化，而远出海隅。晋室之衰，其可待矣。”乃上章极谏曰：古之夹辅王室，同姓则周公，异姓则太公，皆身居朝廷，五世反葬。及其衰也，虽有五霸代兴，岂与周、召之治同日而论哉！自羲皇以来，岂一姓所能独有？当推至公之心，与天下共其利害，乃能享国长久。是以秦、魏才得没世，而周、汉亲疏为用，此前事之明验也。志以为当如博士所议，诏宣齐王回朝，则朝廷幸甚，天下幸甚。<br><br>&nbsp;&nbsp;&nbsp;&nbsp;武帝览表，大怒曰：“曹志尚不明吾心，况四海乎？且博士不答所问，而答所不问，横造异论也。”遂免曹志官，其余皆赴廷尉问罪。廷尉刘诵奏旉等大不敬，法当弃市。帝从之。<br><br>&nbsp;&nbsp;&nbsp;&nbsp;尚书夏侯骏见帝曰：“官立八座，正为此时，博士不当加罪。”<br><br>&nbsp;&nbsp;&nbsp;&nbsp;帝始回心，独以骏议留中七日，乃诏旉等七人免死除名，命齐王攸备物典策，设轩悬之乐，六佾之舞，黄钺朝车，乘舆之副从焉。却说齐王攸既被荀勖、冯紞之谗，不得预政，在外愤怨发病，使人奏武帝，乞往守太后之陵寝。武帝不许。齐王病剧，武帝遣御医诊视。御医将行，勖等阴嘱曰：“汝去视齐王疾，不可下药，只便回来。主上问你时，只说无疾。”御医应诺，及去诊视脉息，病将危笃，不肯下药。诊罢复旨，皆言无疾，帝亦不深问。当河南尹尚雄谏曰：“陛下子弟虽多，但有德望者少。齐王卧居京邑，所益实深，不可不思也。依臣之愚见，可诏还京。”武帝不纳，尚雄愤恚而卒。齐王攸疾转笃，帝犹遣人催其上道，至是呕血而薨。其子司马冏发丧而归，武帝与百官亲临吊丧。司马冏号踊陈诉御医诳言父疾无恙，不肯下药，致误身死。武帝大怒，即命武士收御医，诛于市曹，以其首级祭之。初，武帝爱齐王攸甚笃，为苟勖、冯琇所构，欲为身后之虑，故出之。及其薨，帝哀痛不已。冯紞侍侧曰：“齐王名过其实，天下归之。今自薨，是社稷之福也，陛下何哀之过？”<br><br>&nbsp;&nbsp;&nbsp;&nbsp;帝收泪而止。按齐王攸举动以礼，鲜有过失，武帝敬惮之，每引同处，必择言而后发，因此朝野重之。<br>