&nbsp;&nbsp;&nbsp;&nbsp;甲申九年正月朔，长乐公苻丕大会宾客，令人请慕容农同饮，使人回说，不知去向。丕始知其去，使人四出寻之，乃知其在列人，已起兵矣。<br><br>&nbsp;&nbsp;&nbsp;&nbsp;却说慕容农又驱列人士民为卒，斩桑榆插地为兵，裂襜裳于竿为旗。使赵秋说屠各子及康东乌桓等人，各率部众数千赴之，攻破馆陶，收其军资器械，取康台，收马数千匹。于是步骑云集，众至数万。乃推农为骠骑大将军，监统诸将，设立郡署，上下肃然。农以父垂未至，不敢行赏，赵秋曰：“军无赏，士不往，今之来者也，皆欲立功规利，宜承制封拜，以广中兴之业。”农从之，于是赴者相继。农号令整肃，军无喧哗，士民喜悦。<br><br>&nbsp;&nbsp;&nbsp;&nbsp;长乐公闻知大怒，使石越来讨之。农曰：“石越有智勇之名，今不南拒大军而来此，是畏王而凌我也。必不设备，可以计取之。”众将皆曰：“今大兵至，宜治列人之城以治之。”<br><br>&nbsp;&nbsp;&nbsp;&nbsp;农曰：“今已起义兵对敌，固当以山河为城池，何必列人之城治也。”越至列人之西，农参军赵谦曰：“越远来疲倦，请急击之。”农曰：“彼军有甲在外，我军有甲在心，昼战，则士卒见其外貌而惮之，不如待暮击之，可以必克。”即令战士严备以待，毋得妄动。石越既至，令士卒立栅壁垒，农笑曰：“越兵精士众，不乘其初至之锐以击我，乃更立栅，吾知其无能为也。”至暮，农令军士鼓噪出，阵于城西，守门将刘木率壮士四百人，当先毁栅而入。石越无备，见兵入寨，慌上马，两军相遇。石越持枪跃马走出，大骂：“逆贼！秦王有何负汝，发兵谋袭？”慕容农大怒拍马，更不打话，手执大杆刀直取石越，两马相交，战不十余合，石越被慕容农一刀斩于马下。挥兵进击，杀死秦兵大半，其余尽皆逃奔。毛当在后阵闻石越败，急欲上马，农大队涌至，措手不及，亦被乱军所杀。秦兵大败，以此秦人骚动，盗贼群起。<br><br>&nbsp;&nbsp;&nbsp;&nbsp;慕容垂招军买马，积草屯粮，不过半年，众至十万，起兵前来关东。先遣人报知慕容凤、丁零、翟斌，三人闻报，自来迎接人寨，叙谈衷曲，各诉契阔之情，共议复燕之计。丁零曰：“若复燕，可使人往邺报知前将军慕容农，令其起兵相应，我这里一面以兵先取邺城。”垂曰：“闻农起兵将至，吾亦遣人报知，君言正合我心。”当即写书，使田山去列人州，会慕容农一齐起兵，田山领书去了。<br><br>&nbsp;&nbsp;&nbsp;&nbsp;慕容垂与诸将发兵来攻邺城。田山以书见慕容农，农读书讫，即时以兵来会。时垂兵二十万余人，兵至邺郡。弟慕容德、子慕容宝上言曰：“今天下兵起，皆为燕故，吾兄乘此早称尊号，庶使人无异望，士有归心。若不早立尊号，则士民解体，大业难定矣！”垂曰：“然！”于是慕容垂自称为燕王，以世子慕容宝为王太子，以弟慕容德为车骑大将军，封范阳王，又拜王公百余人，使其率众二十余万，长驱攻邺。<br><br>&nbsp;&nbsp;&nbsp;&nbsp;史说慕容德，字玄明，皝之少子也。状貌雄伟，额有日角偃月重文，博览群书，学多才艺。兄垂常与共论国家大谋，言必切至。垂谓之曰：“汝器识长进，非复‘吴下阿蒙’也。”<br><br>&nbsp;&nbsp;&nbsp;&nbsp;及慕容暐败，徙于长安，秦王苻坚以为张掖太守。苻坚败之于晋，德乃从垂至邺，因劝垂称号，垂乃以慕容德为车骑大将军。<br><br>&nbsp;&nbsp;&nbsp;&nbsp;兵至邺，慕容农兵亦至，闻后燕王到，自引亲随从人入中军参见燕王。燕王垂大悦曰：“得卿来助，大业成矣！”于是后燕王垂封慕容农为上将军，命其以兵与慕容德同屯。次日，会兵攻邺城。<br><br>&nbsp;&nbsp;&nbsp;&nbsp;当长乐公苻丕见燕兵势大，不敢出战，使兵坚守各门。遂召问韩晃等将曰：“今慕容垂兵多将广，难以与敌，攻城用何计可以破之？”韩晃曰：“慕容垂锐气正盛，石越之兵新亡，谁人再敢与战？若守此城，城郭不固，兵甲不坚，不如退守中城。”使人问垂如何起兵，于是丕遣姜让来说，问垂如何起兵。<br><br>&nbsp;&nbsp;&nbsp;&nbsp;让奉丕命来见慕容垂，未及开言，垂曰：“孤受主上不世之恩，故欲保全长乐公，使其赴京师，然后修复旧业，永为邻好。若不以邺城见让，当穷极兵势，恐单马求生，亦不可得也。”让厉色责之曰：“将军不容于家国，投命圣朝，燕之尺土，将军岂有分乎？主上与将军种殊类别，一见倾心，亲如宗戚，宠勋逾旧，一旦因王师小败，遽有异心。长乐公受分陕之任，宁肯拱手输将以百城之地乎？将军欲裂冠毁冕，自可极其兵势，但惜将军以七十之年，悬首白旗，高世之忠，更为逆鬼耳！”垂默然，左右请杀之。垂曰：“彼各为其主耳，何罪？”礼而归之。让上覆秦王坚并持垂表领送长乐公丕归长安，时坚闻知，后见表大怒切恨之。<br><br>&nbsp;&nbsp;&nbsp;&nbsp;时苻丕见垂兵至，料不能敌，乃自领后军，至一更尽，大开东门杀出，以兵退入中城，传令三军，坚守城池，不许出战。<br><br>&nbsp;&nbsp;&nbsp;&nbsp;次日天明，后燕王闻苻丕已走，引众入城，扎住大军。却说秦北地长史慕容泓闻慕容垂攻邺，乃引亲属百余人亡奔关东，收集鲜卑九千人，起兵还屯华阴，招集亡命。平阳太守慕容冲闻慕容垂称王关东，亦招军买马，积草屯粮，众至二万，屯于平阳。却说秦王苻坚在宫中闻长乐公苻丕告急文书至，及知慕容垂、慕容泓等各起兵叛秦，心中大惊，谓夫人张氏曰：“朕若用朝臣之言，岂有今日之事耶？有何面目见朝臣乎？”言讫，命群臣计议，命将去讨。<br>