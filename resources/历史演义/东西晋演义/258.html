&nbsp;&nbsp;&nbsp;&nbsp;却说谢安得朱序说秦军中之备细，乃升帐聚大小将校听令。安曰：“吾自受命以来，未尝出战，今已识秦之动静矣。<br><br>&nbsp;&nbsp;&nbsp;&nbsp;吾欲先取洛涧一营，谁人敢去？”言未毕，桓伊等一齐出，尽言愿往。安皆令退，独唤阶下一人，姓刘名牢之，字道坚，彭城人也。沉毅多计，骁猛无敌，现为参军，安甚重之。故唤牢之曰：“汝领五千精锐去攻，洛涧第一屯，乃是秦将梁成之营，今晚便要成功，吾自提兵来救应。”牢之领军去了。又令谢玄、桓伊二人，各以兵三千，抄小路奔下流埋伏。待梁成兵败走回，汝二人各以兵截住，断其归路，待牢之赶至，两下合兵接应。<br><br>&nbsp;&nbsp;&nbsp;&nbsp;二人亦各引兵去了。<br><br>&nbsp;&nbsp;&nbsp;&nbsp;却说刘牢之领精兵五千趋洛涧，隔十里，一望秦军梁成阻涧为营。牢之身先渡水，精兵后随，鼓噪直前。成听见鼓响，知有兵至，忙令士卒，阻洛为阵，以待晋兵。当牢之当先上岸，杀死十余人，秦兵奔溃。梁成持枪直取牢之，牢之轮刀便迎，两马相交，军器并举。二人交锋，战上五合，梁成被牢之一刀砍于马下，乱杀秦兵。秦扬州刺史为王显，见梁成死了，忙领残兵走奔下流，正遇谢玄，交马一合，被玄捉祝桓伊横杀秦兵，俄而牢之领兵夹攻，秦之士卒，争赴淮水，死者万五千人，淮水为之不流。于是谢玄尽收得秦之器械军资，收军来见谢安。<br><br>&nbsp;&nbsp;&nbsp;&nbsp;又，安传令水陆三军尽进屯于肥水之东。<br><br>&nbsp;&nbsp;&nbsp;&nbsp;秦王坚闻梁成死了，前锋有失，遂传令叫苻融率兵过肥水而阵，昼夜分巡，以守江岸。<br><br>&nbsp;&nbsp;&nbsp;&nbsp;却说谢安既破秦之前锋，命水陆并进，屯于肥水，下住营寨，至夜召谢玄入，谓曰：“今秦王败其前锋，必不敢进，彼欲退，恐天下之人耻笑，必然犹豫，尔可急攻之。吾今先回城，以安圣上之心。汝领诸将徐徐进去，吾想朱序在内，必定相应。”玄曰：“叔父稳便回骑，侄自斟酌而行。”于是谢安回建康，朝见晋帝曰：“臣托陛下洪福，破其前锋。臣虑陛下隐忧，群臣震恐，先回报捷，陛下高枕无患，日下管取破秦必矣。”帝曰：“东南有卿，朕何忧焉？”<br><br>&nbsp;&nbsp;&nbsp;&nbsp;却说谢玄欲交战，秦兵逼水而阵，因此晋军不得渡，心中闷闷，乃思忖一计。次日，使能言快语军人，直至肥水岸边，遥唤阳平公苻融曰：“吾奉都督将令拜上将军，将军远涉吾境，悬军深入，而置阵逼水，此乃持久之计，非欲速战者也。若移阵少却，使吾兵得渡，以决胜负，不亦善乎？何必久守而废粮草耶？”<br><br>&nbsp;&nbsp;&nbsp;&nbsp;苻融闻其言，即入城，具以谢玄之言报知秦王苻坚。苻坚遂问诸将曰：“汝等主意若何？”诸将徐成等曰：“我众彼寡，不如遏之，使其不得上，可为万全之计也。”秦王曰：“不然，如此则自劳王师也。吾便引兵少却，使彼兵半渡，我以铁骑数十万，向水击而杀之，蔑有不胜！”融曰：“陛下神见，诸将不及。”于是苻融即出传令，是夜移营，却阵十里之程屯祝又令徐成选铁甲军五万待迎。<br><br>&nbsp;&nbsp;&nbsp;&nbsp;时玄打探军人闻秦兵移阵，即忙报于谢玄，大喜曰：“破秦必矣，今夜即行。”桓伊等曰：“秦兵势大，何以破之？”<br><br>&nbsp;&nbsp;&nbsp;&nbsp;玄曰：“此计但瞒不过王猛，今天幸此人已死，使吾成大功矣！彼兵一百余万，连下百余营，今却阵必然混乱，吾乘其乱而攻之，可擒苻坚也。”于是大集诸将听令，即点水路进兵。云是夜半，东南风大作，可用船载茅草，依计而行。令刘牢之领十数支军攻江北岸，桓伊领十数支军攻江南岸，每人各茅草一束，内藏硫黄焰硝，皆带火种，草挑于枪刀之上。但到秦营近林者，因顺风举火。秦兵四十营，只烧十营，间三屯，则彼兵必自乱矣。乘乱之时，以兵击之，各带行粮，不许暂退。连更晓夜，直拿住秦苻坚方止。诸将得令，皆去依行。<br><br>&nbsp;&nbsp;&nbsp;&nbsp;却说秦王当日自出城中，寻思破晋之计，忽见中军帐前，无风旗幡自倒。权翼曰：“此凶兆也，莫非有晋兵今晚劫寨？”<br><br>&nbsp;&nbsp;&nbsp;&nbsp;秦王未信，有军报曰：“上山远远望见晋兵已出，渡水而东去了。”秦王曰：“此疑兵也，只管移营。”令徐成引兵马五万去迎。黄昏左侧，东风骤起。权翼回报水北岸寨中火起，秦王便叫探视。张蚝也来回报，望见水寨中火起。秦王即唤徐成亲往水北岸，张蚝亲往江南，看其虚实，如晋兵到可急回。二将领兵去了。<br><br>&nbsp;&nbsp;&nbsp;&nbsp;初更左侧，喊声动地，西屯军马，齐奔御营。军自相践蹈，死者无数。后面晋兵杀到，正不知多少军马。秦王急急上马，引军奔走。火光连天而起，江南江北，照耀如同白日。苻融引手下数百骑，正逢晋将桓伊，被伊军围住，乱箭射死。谢琰引军来赶秦王，坚望西奔走，前面一军来到，为首乃是晋将谢玄。<br><br>&nbsp;&nbsp;&nbsp;&nbsp;秦王大慌。前谢玄，后谢琰，两军夹攻，四下无路。忽闻喊声，张蚝引军杀入，救秦王出，急上战船。与张蚝等将船棹开中流，被玄令军人在岸上射之，万弩齐发，秦王中箭倒在船上，众将救醒奔逃。时朱序后与部下从军，在秦军中大叫：“秦军大败，秦王死了！”因此，秦军及御林军奔溃而走。其时秦军因移阵大乱，队伍不齐，况兵退不复立住，因此大败。秦王中矢，单舸走过西河下，时天色已明。<br><br>&nbsp;&nbsp;&nbsp;&nbsp;正走间，前面又一军到，张蚝出马迎之，乃秦将徐成，合兵一处。后面晋兵大至，前到一山，乃停马山，张蚝引军上山，山下喊声大震，谢玄人马大队已到，周回把山围祝秦王停住曰：“死据其山。”秦王遥望己兵，自相蹈藉，死者蔽野，塞川重叠，死尸塞江而下，肥水为之不流。围及至次日，晋兵越厚，四面放火烧山，军马乱窜，忽见火光中一将，引数千骑杀上山来。秦王视之，乃邓羌也。羌曰：“四下火光逼近，不可久停，请陛下走回，欲再收兵。”秦王曰：“谁可断后？”傅删曰：“臣愿舍死以挡之！”其日黄昏，张蚝在后，邓羌在前，冒烟突火而下，留傅删挡后。晋兵见秦王时，各皆要争功，并进军突火而来。秦王叫从行军士，尽脱衣甲，叠于山路而焚之，以绝后军，方走得脱。谢玄、谢琰、桓伊、刘牢之会朱序之兵，乘胜追击，无不一当十，百当千，杀得秦兵大败，自相践踏，死者漫山塞野。其走者闻风声鹤唳，皆以为晋兵且至，昼夜不能停息。草行露宿，重以饥冻，死者十去七八。<br><br>&nbsp;&nbsp;&nbsp;&nbsp;谢玄追至青冈，方传令鸣金收军，获得秦王坚乘舆及云母车、仪盖器械，军资珍宝，堆积如山，俱各立册抄记，留献朝廷。<br><br>&nbsp;&nbsp;&nbsp;&nbsp;次日，玄作书使人见叔父谢安报捷，时谢安正与王羲之围棋。驿人持书与安，安令驿人去了。安一面围棋，一面拆书，看其书已，知谢玄已破秦矣。遂将书放在床上，了无喜色，下棋如故。王羲之问曰：“书中何事？”安曰：“小儿辈遂已破秦。”羲之曰：“宜速报朝廷，何事于棋？”言讫辞出。谢安既罢棋，入内过户限，心甚喜，不觉屐齿之折，直入宫见帝，奏曰：“臣子侄托陛下洪福齐天，已破秦师百万于肥水之上，获得秦王云母车及军资宝贝，今进献朝廷。”帝曰：“朕得卿子侄等辈，破此强秦，天下幸甚！从今以后，朕何忧焉？”即加封谢安为太保，于是降诏进谢玄为前将军、假节钺，令其振旅，还镇京口。<br><br>&nbsp;&nbsp;&nbsp;&nbsp;是时秦之诸军皆溃散，惟慕容垂所将三万人独全。却说秦王坚奔走淮北，淮北饥甚，又无粮草，百姓进壶飧豚髀供给。<br><br>&nbsp;&nbsp;&nbsp;&nbsp;秦王坚受食之，大悦曰：“较公孙豆粥，刘秀麦饭，有加无减。”坚以帛赏百姓，百姓辞曰：“陛下厌乐安苦，自取危困，民为陛下子，陛下为民父，安有子饲其父而求报乎？”弗顾而去。<br><br>&nbsp;&nbsp;&nbsp;&nbsp;坚谓张夫人曰：“吾今有何面目治天下乎？”潸然流涕。<br><br>&nbsp;&nbsp;&nbsp;&nbsp;当秦王坚闻诸军皆溃，惟慕容垂三万人全师淮南，乃领千骑奔垂。探事军人报曰：“今有秦王坚大败，引残军千骑前来见将军。”当世子慕容宝谓父慕容垂曰：“五木之祥，今其至矣。”又曰：“秦王兵败，委身于我，是天借之以复燕柞，此时不可有失也。”垂曰：“汝言是也！然秦王待我甚厚，今兵败以赤心投命于我，何可害之？若氐运必穷，吾当怀集关东，以复先业耳。”时诸将佐皆劝垂杀坚，垂不从。遂自出中军迎秦王坚入内，悉以兵符还秦王坚。<br><br>&nbsp;&nbsp;&nbsp;&nbsp;坚大悦，收集离散，乃使子苻丕同燕之旧将丁零守长乐，与垂等北至洛阳。众复十余万，百官仪物，军资略备。<br><br>&nbsp;&nbsp;&nbsp;&nbsp;当慕容垂言于秦王坚曰：“北鄙之民，闻王师不利，轻相煽动。臣请奉诏书以镇安阳，聚集军粮，以图再举报仇。就因便入展拜先祖庙陵，以尽臣等一点孝心，陛下圣意云何？”秦王坚曰：“从卿所请，领兵往镇。”垂谢恩拜辞，即出领兵起行。权冀谏秦王曰：“国兵新破，四方皆有离心，宜征集名将，置之京师，以固根本。垂勇略过人，世家东夏，固以避祸而来，其心岂止欲作冠军而已哉？譬如养鹰，饥则附人，饱则飏去，岂可解其所纵，任其所欲也？”秦王坚曰：“卿言是也！然朕已许之，匹夫犹不食言，何况万乘乎？若天命有兴废，固非智力所能移也！”翼又曰：“陛下重小信而轻社稷，臣见其往而不返，关东之乱自此始矣！”坚亦不听。<br>