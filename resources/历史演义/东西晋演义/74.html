&nbsp;&nbsp;&nbsp;&nbsp;却说汉王刘渊寝疾，以陈留王欢乐为太宰，楚王聪为大司马、大单于，并录尚书事，安昌王刘盛、安邑王刘钦、西阳王刘睿分典禁兵。聪于年少时，不好读书，惟诵《孝经》、《论语》，曰：“诵此能行足矣，安用多诵而不行乎？”李喜见而叹之曰：“望之如可易，及至肃如严君，可谓君子矣！”渊以其忠笃，故临终付以要任。渊既卒，众臣立太子刘和即位。和性猜忌无恩，宗正呼延攸、侍中刘秉、西昌王锐说和曰：“先帝不推轻重之势，使大司马拥十万众屯于近郊，陛下便为寄坐耳，宜早为之计。”和信之，至夜召刘盛、刘钦告之。盛曰：“陛下勿信谗言以疑兄弟，兄弟尚不可信，他人谁足信哉？”<br><br>&nbsp;&nbsp;&nbsp;&nbsp;攸、锐闻知大怒，命左右将二人杀之，遂将兵五千攻聪于单于台。<br><br>&nbsp;&nbsp;&nbsp;&nbsp;聪听说攸、锐为乱，乃命起兵出台，与呼延攸、刘锐等交战。攸、锐等大败，走入南宫。聪前锋诸军随追人南宫，遇汉主和，大喝：“休得无礼！”诸军将和杀之，入内执住呼延攸、刘锐、刘秉等，皆杀之，遂出迎大司马刘聪人内即位。北海王刘乂乃刘渊之子也，聪以位让之。刘乂涕泣固辞，聪遂即位，以乂为皇太弟，领大单于，以子刘粲为河内王，都督中外诸军事，以石勒为并州刺史。又立妻呼延氏为皇后，以刘殷为太保，李弘为大鸿胪，其下群臣皆有封赠。<br><br>&nbsp;&nbsp;&nbsp;&nbsp;史说刘聪，字玄明，乃刘渊第四子也。母张氏初孕聪之时，梦日入怀，寤而告渊。渊曰：“此乃吉祥也，慎之勿百。”至十五个月而生。聪年十四，究通经史，百家之言及《孙吴兵法》，无不诵之。既杀兄自立后，在位八年，改元者四。<br><br>&nbsp;&nbsp;&nbsp;&nbsp;却说皇太后单氏生得姿色绝美，聪爱其丽，故立为皇太后。<br><br>&nbsp;&nbsp;&nbsp;&nbsp;每退朝幸其宫与通，后事露，被其子刘乂以为言，谓其不正可污，单氏惭愧。后人有诗叹曰：堪叹胡人专恃强，杀兄自立作君王。<br><br>&nbsp;&nbsp;&nbsp;&nbsp;孰知七八年间事，孤子由然亦被伤。<br><br>&nbsp;&nbsp;&nbsp;&nbsp;却说氐酋蒲洪，骁勇多权略，群氐皆畏服之。汉主聪遣人拜为平远将军，不受，乃自称为秦州刺史，略阳公。史说蒲洪家池中，蒲生长五丈五节，如竹形。时人咸谓之蒲家，因为姓焉。又陇右大雨，谣曰：“雨若不止，洪水必起。”因名洪。<br><br>&nbsp;&nbsp;&nbsp;&nbsp;后以晋穆帝永和间，谶文有草付应王义，以孙坚背有草付字，遂改苻氏矣。<br><br>&nbsp;&nbsp;&nbsp;&nbsp;却说雍州流民，因难逃避在南阳，朝廷闻知，遣使持诏书来南阳，遣流民还乡里。流民以关中荒残，皆不愿归。荆州都督山简见流民不肯归，遣兵五千促发其还京兆。又有王如者，潜结壮士二千余人，乘简兵不备，夜袭其众，大破之。攻城镇，杀令长，聚众至四五万，自号“大将军”，使人称藩于汉。<br>