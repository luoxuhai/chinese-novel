帝出宫上车驾，驾前二人跪下，视之乃尚书周侃、左仆射伍习，帝问：“有何事？”侃曰：“今闻陛下欲迁都汴梁，故来源耳！”帝大怒，曰：“朕心喜上汴梁，如何苦谏？”即令武士拽出都门斩首，百姓莫不垂泪。下令迁都，来日便行。此时装载金银缎匹玩好之物，数千余车，径往汴梁去了。<br><br>却说昭宗方才到了灞陵川，忽见旌旗蔽日，尘土遮天，一阵人马到来。百官尽皆失色，帝大惊。大将军杜友年出马曰：“来者何人？敢拦圣驾？”绣旗影里，王彦章出马，厉声便问：“天子何在？”帝战栗不能言。群臣闻知，皆无所措。王搏向前叱之曰：“来者何人？”彦章曰：“大梁王前部先锋王彦章是也！”王搏曰：“汝来劫驾，是来保驾？”彦章曰：“奉梁王旨，特来保驾！”搏曰：“既来保驾，天子在此，何不下马？<br><br>”彦章大惊，慌忙下马，拜于道左，帝以言慰抚，彦章拜谢，帝人汴梁城。是日登殿，百官朝贺，各依位次侍立。自是朱温纵横朝廷，谋立异志，尽人皆知，内外之兵，尽归掌握。温请丞相李英曰：“吾欲杀昭宗，自立为帝何如？”英曰：“可就此时行事，迟则有变矣！来日于偏殿排筵，只说与朝廷洗尘，再奏过帝，此离宫门不远，不好出入，讨个执照。大王可选下好汉，埋伏彼处，亲自带剑上殿，索取天下。帝与不与，只此杀之。”<br><br>温甚喜，即便教人排筵会于偏殿，来日请帝。<br><br>次日，昭宗升殿，温奏曰：“臣欲于王府安排筵宴，与陛下拂尘，臣不敢请，乞陛下借一偏殿，方好行乐。”帝曰：“汝有此意，可于椒兰殿上设宴，特赐回驾牌五百面，与卿执照，门上不敢阻挡。”朱温领旨，遂选五百铁骑，来往于殿下，请帝于殿上，同文武百官，各依尊卑为序，近侍执盏。酒行数巡，食过五味，只见朱温带剑上殿，帝见了唬得魂不附体。温叫止乐停酒。温曰：“今日大事，众官听察！”众皆起身侧耳。温曰：“天子为万人之主，以治天下，无威仪不可以奉宗庙社稷，留此昏君何用？可将大位让与我！”众官听罢，默然无语，各低头觑地。忽宴上一人推桌直出，立于筵上大叫：“不可！梁王焉敢发此语，欺俺唐朝无人物耶？主上又无过恶，安敢无理！吾知汝怀篡逆之心久矣！”众皆大惊。朱温视之，此人乃保驾大将军，姓凌名圭，遂向桌上绰起一把金壶，望朱温即打将来。梁将王彦章在后面大怒，叱之曰：“朝廷大臣，尚不敢言，汝何等之人，敢如此大胆？”即拔所佩剑，将凌圭斩之。帝见杀了凌圭，下殿便走。彦章赶上，扯之曰：“陛下肯与不肯早决！<br><br>何故走乎？”此时，帝惊得面如土色。帝曰：“容朕思之。”<br><br>左仆射张文蔚曰：“陛下差矣！古之帝王，无德让有德，自古皆然。天下者，非一人之天下，乃天下人之天下也。须不是陛下祖宗自古传到今，请陛下思之。”中书门下杨涉曰：“自古以来，有兴必有废，有盛必有衰，岂有不亡之国，安有不败之家？陛下唐朝相传已二百年，气运已极，不可自决而惹祸也！<br><br>”帝曰：“今日酒醉，非推让之处耳！”朱温提剑自欲杀之，右仆射止之曰：“不可！陛下已许大王耳！尚容再议，不必造次。”温怒乃止。昭宗哭回后殿，百官皆哂笑而退。<br><br>次日，百官又聚于大殿。王彦章带领铁骑，布列殿前，召令宦官。昭宗惧不敢出，温又遣人三次逼之，慌更衣出殿。苏循奏曰：“昨日陛下已许梁王天下，今日肯传否？”帝曰：“卿等食唐禄久矣！中间多有唐朝子孙，直无一人分朕之忧耳？<br><br>”苏循曰：“陛下之意，不欲以天下禅于梁王，曾见昨日之风景否？”帝曰：“汝众大臣，何无见怜之心？”循曰：“天下之人，皆知陛下无人君之福，以致四海大乱。今梁王英雄，累建大功，尚不知恩以报德也，直欲令天下之人，共伐之。”帝曰：“昔桀纣无道，残暴生灵，故天下人伐之，朕即位以来，小心谨慎，未尝敢行半点非礼之事，天下之人，谁忍伐之。”<br><br>循怒曰：“陛下无德无福，而居天位，甚有残暴之道也！”帝拂袖而起，张文蔚目视苏循，循纵步向前，扯住昭宗袍，曰：“陛下肯与不肯，乞早一决！”帝战栗不能答。忽阶下王彦章之弟王彦龙，巢将七人葛从周、尚让、齐克让等，各带剑上殿，又见殿阶之下，环甲持戈数百人，皆兵士也。<br><br>帝乃流涕出血，叹曰：“祖宗天下，何期今日废之，朕九泉之下，何面目见先帝乎？”泣告群臣曰：“朕天下愿禅与梁王，幸留残喘，以度天年。”贻矩曰：“臣等安有负陛下，事已至此，可急草诏，以安众心。”帝乃令杨涉草诏，愿禅国于梁。诏曰：制曰：伏以生人以来，树之司牧，眷命所瞩，谓之大宝。<br><br>历数弗在，罔或偷安，故舜禹至公，揖让而兴，虞夏汤武，兼济干戈，以定殷周。事乃殊途，功成一致，后之创业，咸取则焉！朕今在位二年，遭天下荡覆，赖祖宗之灵，得梁王竭诚尽力，率先锋镝，今仰瞻期运已去，天命有适，逊位而禅于梁。<br><br>今莅倍臣，献上国玺，追则尧典，禅位于朱全忠，梁王无致辞焉！钦此。<br><br>是日，百官赍丹诏并玉玺，至梁王宫献纳，朱温便欲受之。<br><br>李英曰：“不可！大王不可轻易，虽然诏玺已至，可令昭宗亲捧玺绶，以禅天下于大王，可以绝人议论篡逆之言也！”温大喜，令谢兰捧玺还宫。帝曰：“此事若何？”李英曰：“陛下亲自送去！明白禅位，则陛下子孙，世世蒙梁恩矣！”帝到此时，不容不行，亲自送去。只得亲捧国玺至梁王大殿，授与梁王去了。然后披公服于群臣班首，称臣再拜。王彦章并巢将葛从周等，各掣剑在手，布列左右，大小文武，及昭宗皆北面山呼。于是同声其口，齐呼万岁。欲知后事如何，且看下回分解。丽泉诗云：<br><br>　　当日朱温强并李，欺凌唐室若婴孩，<br>　　谁知天地无私曲，不久依然换主来。<br><br>卓吾子评：<br><br>昭宗不听忠良之谏，遂致捧国玺禅于朱温，抑一保驾凌圭，深可痛惜！