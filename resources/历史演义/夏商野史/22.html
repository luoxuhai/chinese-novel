　　话说商王名受辛，帝乙之幼子，都朝歌。帝乙有三子，长曰微子启，次日微仲衍，皆是庶出，三曰受辛，正宫所生。帝乙常欲立微子启为太子，群臣皆谏宜立嫡，不宜立庶，于是立受辛为太子。及帝乙既崩，群臣奉受辛嗣位，是为纣王。纣王为人聪明勇猛，才力过人。手能格禽兽，身能跨骏马，智足以拒谏，言足以饰非。常自以天下之人皆出己下。当时天下小镇诸侯共有八百余国，四方各设一大镇，为诸侯之伯。每岁一贡，三年一朝，则各方大镇率其小国入商。两班文武乃有王子比干、微子、微仲、箕子、胶鬲、梅伯、雷开、商容，及同蜚廉、恶来、费仲等相与辅弼。即位七年，是岁癸丑，诸侯合当大朝。于是东伯侯姜桓楚、西伯侯姬昌、南伯侯鄂宗禹、北伯侯崇侯虎各率本方小国入朝。当时纣王颇好声色，不理国政。及诸侯来朝，纣令四方侯伯各举美女五十名，选入后宫洒扫。北伯侯崇侯虎奏曰：“臣闻冀候苏护有一女，仪容绝世，可充掖庭歌舞。”纣王大悦，即降诏召苏护归冀，送女入朝。护谓同僚曰：“主上无道，贪淫女色，必有亡国之患。吾女岂作宫庭之妾，而陷丧身之祸乎？”遂回冀州，绝贡不朝。不觉一年，各方俱进美女，独苏护之女不来。蜚廉奏曰：“苏护故违王旨，不进宫女，又绝朝贡。王如不征，难以控驭列国。”纣王然之，遂令蜚廉操来将卒，发驾亲征。左司空箕子谏曰：“苏护诚有大罪，不可不讨。然召本方侯伯征之足矣，何必亲劳圣驾。”纣王然其言，遂诏西伯侯姬昌、北伯侯崇侯虎二镇合兵以征苏护。使命至岐州地，姬昌接诏，谓群下曰：“苏护忤旨失贡，天子诏我合兵征之。不若先遣书，令其人贡待罪可也。但谁愿一往？”大夫散宜生曰：“臣愿往。”姬昌即遣宜生往冀州，一面又遣使止崇侯之兵。<br><br>　　散宜生至冀州，苏护延入而坐。护曰：“大夫辱临敝邑，有何教谕？”宜生曰：“贤侯累失朝贡。天子诏西伯加兵征伐。西伯不忍残民，按兵未动，先命宜生督公入朝。公能入商待罪，则可保全首领，否则二镇之兵合至，公之妻子亡在旦夕矣。”苏护曰：“主上失道，挟吾进女于后宫，此吾所以恶其非理，故绝朝贡。今诏西伯征吾，吾宁死于西伯台下，岂可更入无道之朝？”宜生曰：“主上既慕令爱姿色，明公即送入宫。女受掖庭之宠，公为椒房之贵，岂不为美？何必抗拒王命而取大祸？”护曰：“夫妇乃人伦之首，商王不选令德，而强夺官民之女，弃礼失道，必有亡国丧身之咎，吾岂贪富贵而陷吾女哉！”宜生曰：“普天之下，莫非王臣。公当曲从王命，亲送令爱入朝，反凶成吉，不可偏执。”苏护俯首良久，曰：“吾本誓不朝商，今承西伯明教，敢不奉从。吾当亲送小女入商待罪。”散宜生大喜，相辞而别。<br><br>　　苏护次日收金帛，修谢表，香车一辇，壮士二百名，亲送其女入商。女名妲己，年十七，姿色冠世，绣工、音乐无不通晓。登车之日，父母弟兄俱各悲痛，不忍分别。护即挥车马出城，行不数月，至故思州馆驿安歇。本驿首领禀曰：“此驿幽僻之地，往来游宦被迷者多，贤侯不宜安寝于内。”苏护叱曰：“吾送后妃入朝，天子有诏在此，何魅之有？”即令妲己寝于正堂，命数十婢妄各持短剑卫榻左右。燃烛焚香，亲封其声户外。又令壮士各持利刃，互相替换，巡绰不息。将及半夜，忽有一阵怪风从户隙而入中堂，婢妾有不卧者见一九尾狐狸，金毛粉面，游逛卧榻。其妾挥剑斩去。忽然灯烛俱灭，其妾先被魅死。其狐尽吸妲己精血，绝其魂魄，脱去躯壳，而卧于帐中。殆及天明，苏护启户，见女如故，问夜来动静。众妾告曰：“一夜寒风灭烛，邪气袭人。然窗扉户牖不动如故。”苏护怪之，令壮士巡搜驿内前后，果见妾被魅死于后庭青草池边。苏护大惊，即发车马起程，然不知妲己早被狐狸所魅。<br><br>　　车驾行至朝歌，先进表文，待罪于朝外。纣王览罢表文，宣妲己入朝。妲己乃妖狐所变，变得比原面貌更加数倍。纣王见其仪容娇艳，花貌绝群，不胜欢忭。曰：“此女足赎前罪，何必更贡金帛？”遂赦苏护，复归原职。又遣使资金帛赏劳姬昌。崇侯虎怨恨姬昌专功，遂有害姬昌之意。<br><br>　　却说纣王既得妲己，即日立妲己为贵妃。妲己谢恩侍宴。纣王孰视其貌，卓冠宫庭，歌乐无所不通，纣王大喜。嬖臣师涓曰：“大王得此贵妃，不啻天仙下降，宜在掖庭建受仙宫，独处贵妃，以昭隆宠。”纣王纳其言，即建受仙宫，与妲己朝夕欢歌。令师涓作靡靡之乐，其音有北鄙杀伐之意。每令师涓歌弹，妲己娇舞，纣王即鼓掌大笑曰“观卿等歌舞，诚若天仙下降也。”于是，纣王遂荒朝政，日与妲己宴游不缀。时终南山有炼气之士，号云中子者。一日出游，见冀州之分妖气汹汹，上冲室壁二星。即令道童取照魔镜引之。其妖出没不常，乃千载老狐之状，落在商都。云中子观罢，浩然叹曰：“吾不扫除此魅，则陷生民，丧商国。”遂令道童往砍山下千年柏木，削成一剑，佩入朝歌。道童曰：“吾师欲除邪魅，何不带照魔镜？而用此枯木之剑如何？”云中子曰：“千年老狐，非千年枯木不足以烛其形，焉用宝镜为哉！”遂扮为游方道士，直至朝歌。遍观都内之气，其妖出于宫掖。次日，上表献剑。纣王宣入，问其何来。云中子曰：“小道方外炼气之士，昨观妖气冲于室壁。及小道至京都，遍寻下落，则此妖已藏大王宫掖，特请观之。”纣王笑曰：“汝言妄矣。寡人深宫缜密，羽林四卫，虽有妖秽，从何而入？”道士曰：“臣观妖非小，若不早除，二十年后必主覆亡国家。”纣王大惊曰：“然则何术可除？愿闻其教。”道士曰：“臣有神剑一口，王请悬宫中，百魅自然潜消。”纣王受剑，封赏道土。道士曰：“臣献此剑，特为社稷生民而进，非图富贵而来也。”遂谢恩出朝。<br><br>　　纣王即将木剑悬于宫中。妲己乃深谷老狐，因吸天地之精，啖日月之华，遂能通变万状，托物成人。及闻纣王带木剑入宫，恐触出本像，即昏卧于榻。纣王闻妲己卧病，即大省视。妲己迎告王曰：“小妾生长深闺，一睹剑戟，心惊目骇，恐惧成疾。今闻大王带剑入宫，小妾辄惊成病，万乞除之。”王笑曰：“此游方道士所进木剑，与朕驱邪，何必惊惧？”妲己曰：“大王玉堂金屋，有何祟魅？此方外邪术蛊惑圣聪，乞王焚之，勿陷其术。”纣王曰：“善。”即令出木剑，焚于宫外。次日，太史令杜元铣奏：“妖气直贯紫微，乞搜宫禁邪魅。”纣王又以问妲己，妲己曰：“妾颇习星历，略达天文。数夜以来，紫微辉朗，并无妖气。此必太史与方士交结诬言，欲谋社稷。可先斩元铣，禁止妖言。再建高楼于宫中，凡百灾祥，妾愿逐一明奏。”纣王大悦，令斩杜元铣之首，号令都城再有妖言者斩。时云中子未归终南山，只在都城。见宫中妖气未除，再欲入朝。及闻斩太史，号令都城，仰天叹曰：“不二十年，都城即为战场矣。”遂书二十四字，拂袖而去。<br><br>　　妖气秽乱宫廷，圣德播扬西土。<br><br>　　要知血溅朝歌，戍寅岁中甲子。　　百姓争观，莫知其句中意味，恐纣闻知，即涂抹之。时宫中建楼，高十余丈，号曰“摘星楼”，朝夕与妲己游宴其上。妲己精通书史，广博百家。纣王见其举止，遂有废皇后，立妲己为正宫之意。一日，请正宫皇后会宴于受仙富。皇后姓姜氏，东侯伯姜桓楚之女。性好雅重，不乐淫乱。见妲己妖媚得宠，本不欲往。然闻诏，只得强赴。妲己降迎就宴，酒过数巡，纣王命师渭奏靡靡之乐。师涓拊节而歌，妲己举袖而舞，纣王左顾右盼，不胜欢悦。宦官嫔御皆呼万岁，独有姜后俯首不观。纣王问曰：“朕新制此乐，又得师涓善歌，苏妃善舞，诚若仙都洞府之奏，朕之所宝，尔何不观不乐？”姜后对曰：“妾闻明王所宝者贤人君子，未闻以淫乐邪色为宝者。若宝淫邪，必有宫闱之患。”纣王颇有怒色，曰：“何谓淫乐邪色，宫阉之患？”姜后曰：“太史累奏妖贯紫微，其气落在深宫。大王全然不省，反听妲己邪色，信师涓淫乐，斩杜元铣以塞忠谏之口，妾忧社稷倾危而不暇，何暇观此淫邪乎？”纣王默然不语。姜后辞归本宫。嬖臣费仲知纣有废立之意，乘机奏：“皇后嫉妒苏妃，妄诽圣乐，大王岂可置而不问？”纣王曰：“吾欲废姜后而立苏氏久矣，惟恐群臣谏诤。今其抗拒百端，吾必废之。”次日，王与妲己宴于摘星楼，姜后复具谏表，直上摘星楼，劾妲己妖邪，师涓谗佞之罪。纣王览罢，掷表于地，大骂：“妒妇，安敢妄谤吾之左右！”遂左手揽衣，右手揪发，震其四肢，仰投十丈楼下。不知性命如何，且看下回分解。