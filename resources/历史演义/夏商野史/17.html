　　却说汤归亳后，桀四十年甲申，夏，太史终古来归汤。一日，出见人张网四面。那人祝曰：“从天坠者，从地出者，从四方来者，皆罹吾网。”汤曰：“嘻！尽之矣！”乃解去三面，止置一面。更祝曰：“欲左者左，欲右者右，欲高者高，欲下者下。不用命者人吾网。”诸侯闻之曰：“商侯之德，至及禽兽。”已后不间时月，天下之人来归者，不计其数。鬲君自青方来，支机子自豕韦来，无终子、胙伯、墉男自冀方来，巳离自昆吾来，正宝自雍方来，常驺、临天道自徐、杨来。皆请商侯出师，拯救万民。商侯皆以无王命而国小民寡，谦让退辞。数诸侯及霸国亲民，及别众诸侯未来归之人，皆以此为言，商侯退逊不敢任。众共言之于伊尹，伊尹曰：“吾君不任此，固吾之任也。”遂益励兵纪，养财用，作民气忠义之教，既已有素。至桀四十四年戊子，葛从顺弃葛民来归，诉以不祀之事。<br><br>　　商侯侧然，即使元士虞生衡往送牛羊。自秋至冬，又未尝祀。商侯再问，谓无黍稷。次春，商侯命近葛境上毫民，往为之耕祭田。大夫皆谏之曰：“奈何受欺诳？行仁太过。”伊尹与莱朱皆不言。大夫问伊尹曰：“君受其诳，何也？”尹曰：“春雨时至，不谓粪秽之塘自满而不施。盛德溢发，不谓调残恶之人自绝而不化。君行仁而已。”于是亳民奉命，并不攀张扯李，欣然肯往，为葛耕田。是何故也？不说我民不合劳于他人，惟知有侯命而已。因此命一得十，命十得百，有上千人替葛国耕田去了。又有几百人送酒饭去馌田者，比耕自己的还勇往齐捷。都是商侯平日仁施德化，感深应疾不得。一发令，皆争先奔赴。岂料葛氏无道，别样不惟不送酒食来饷。且使人窥亳民馌田，酒食之多，率众伏路，抢夺之以为戏笑。有不与之者，则杀之。亳民多有童子送饷，盖壮者在田也。葛人所杀亳民童子五人。毫民犹以候命不忍遽归。送饷者回至境上，即报知庆辅。庆辅命速召毫民归。时己丑元月之晦日也。庆辅速归，先白伊尹。伊尹邀莱朱与终古、葛从顺同庆辅五人，尽夜人见商侯。　　曰：“天下大势，积之寸心，而持之数十年者，以有今夕耳！今大势已极，事机当发，不容更，旦暮迟也。”侯矍然曰：“何谓也？”尹曰：“夫人动以天，天得以人。有人无天，天下不兴。有天无人，天下不成。今夏王为恶将五十年。天下诸侯叛，士民怨。百姓之穷苦困极：夫不保其妻，父不保其子，子不保其母，母不保其女，兄不保其弟者，尽天下之人。而食不日餐，衣不羞掩，展转而流离者，尽天下君侯忍不救乎？”商侯闻之叹息曰：“然则奈何？”尹曰：“善民死于暴政，善士死于乱刑。天变于上，日斗星陨，矢流雾克。地变于下，山崩泉裂，犬吠于地。此皆变易之象也。今一夏王在上，众夏王在四方，遍毒天下人类，不将灭乎？昔共工作乱，女娲灭之。榆罔失道，轩辕灭之。义起于时，不得已也。女娲之女也，而皇天下轩辕之子也，而代炎帝，皆以救人命，合天意也。今夏王之与五霸，其为榆罔也，甚共工也多矣。今日之女娲氏、有熊氏，非君而谁？而五方之诸侯、大夫，已尽相率而归君，非此其时乎？”<br><br>　　商侯叹息曰：“噫！黄而后，禹以天下传家。君臣之分，遂如一定，而不可移。一言一事，不敢稍违王命也。”尹曰：“夫势极而反，时至而化，天地之道也。彼有熊之子，独非榆罔之臣乎哉？夫帝王者，天所命也。天命绝之，虽处帝位，实则天之戮民，人人得而诛之矣！有明德者，生于是时，则天之所续也。今之明德，非君而谁？”商侯曰：“然则天下棼争极矣！五方竞斗，谁能平之？吾国小而力微，自存恐或不足，何以救天下？”尹曰：“救天下者，非以我救天下，使天下自救也。故圣人后天下而具，先天下而成。”商侯曰：“敢问后天下而具？”尹曰：“夫后天下而具者，顺人者也。人未顺而先之则穷，人已顺而后之则通。”曰：“何以先天下而成？”曰：“先天下而成者，人顺者也。已顺人而具，人即顺而成矣！夫圣人者，动于天意，人心之不得已也。天变人穷之极，旦夕不能待。圣人念天下之民，亦旦夕不能安，若背负芒而挞之于市也。故不得已而具也。君以今日尚容己乎？”商侯曰：“不谓。夫子教寡人遂及于此，然则吾行之而人应之乎？”尹曰：“天下所以不敢具者，无智人以率之也。而其所以不能具者，非仁者，人不归之也。民之所以日夜待毙，莫如何者？如童子之亡父母，无可依归，有号泣而已。忽有人引见其父母，必涕泣从之。况即予之以父母乎？”商侯怅然曰：“夫子之言至矣！然则将何先？”尹曰：“一发收，则万发当矣！近人悦，则远人思矣！须葛国为先。”商侯曰：“吾方用德化，使民耕于葛，奈何遽征之？”<br><br>　　于是，葛从顺极言葛垠之不可以德化，而庆辅以杀童子之事告。商侯乃怒，失席。令入夜视五家之民，五家之民以日暮不烦奔告。商侯夜不能寐，坐而待旦。　　明晨，二月一日，商侯至国门，召五家之民至。五家之民泣而诉童子也。商侯流涕，言曰：“是寡人之罪，残汝骨肉。”命有司为葬之，而给五家之粟帛慰之归。五家之民流涕而不能受也。固遣之。即日，商侯命庆辅、湟里且，召国中耆老，泣而言曰：“以寡人保汝民于此乱世，谓将自全，不知其不能全也。葛氏无道久矣！而近于吾寡人，谓将以德化之，不惜吾民力也。乃至杀害吾民。寡人将与葛氏不并生矣！”众人老不待辞毕，而已号呼曰：“愿报君王往杀之。”百声若一。商侯慰耆老。使自往齐车马，具器粮。问伊尹曰：“尽起七军往乎？”尹曰：“不烦多也，只须西境三军足矣！”遂命起西境三军。庆辅将左，湟里且将右，商侯自将中军，伊尹为副，太康延、葛从顺为御。<br><br>　　二日，西行征葛，军入葛境。葛之童子有望师而走归舍者，谓其父母曰：“何处兵来也？”其父母愕然曰：“岂又葛氏出猎乎？将奈何？”随有从田来者，从容曰：“邻国商侯师也。”其童子之父母曰：“也如吾葛氏之田猎否？若如吾葛氏，则当走矣！”有曰：“商侯仁人也，是必来救我者，何走之有？”及商师至，则阵齐车正，兵肃马静，旌旗整，戈戟齐，如林如堵而行，无一卒乱走一步者。葛之民初见此象，于是远近来从，环而观之。皆牵手加额，仰天谢曰：“吾幸安矣！不须惊矣！”及观之既习，则田者自田，行者自行，市者自市。但师过之时，各停手足之务，共仰而视之。及至葛城之东关，并不见葛兵动静。但见葛民无数，携壶挈畚，盛汤饭来饷商师，请商师进城。葛从顺谓葛民曰：“汝先回城，告城中臣民曰：‘吾国葛从顺，御商侯求救吾民。商侯只欲获葛垠，不害一民也。’中大夫勾殊、削被二子，叫他伐图谋。”葛民欢噪回城，喊布满城。商侯按兵阵于城外。<br><br>　　葛氏垠尚在太和堂中喧饮。闻商师至，乃惊惶亟令闭城。召城外民，民无一人应者。点城中兵，兵诳哄不来。身边只有三千护卫人，又不肯出战。皆平素相从放纵淫酗，即前日杀童子者也。商侯命叩木、高标，声葛氏蔑祀、杀无辜之罪。葛氏乃曰：“何人为我出国起诸侯之兵。”顾左右同饮宠臣狎客，皆不应。乃命中大夫勾殊往起诸侯兵，削被点城中兵。勾殊曰：“君侯何不更进以酒，则无忧矣！诸侯平日未有得于君，他岂肯来？”削被谓城中兵曰：“商侯仁者，伊尹圣人，皆不可敌。今其来，原非罪吾等。尔辈愿为葛死，则出战。如不愿，则散”。三千护卫人散去一半。<br><br>　　勾殊往城上谓国人曰：“尔辈知商侯之所以不进城乎？非惧吾也，乃恐杀吾等善人也。何不早戴以为君？”满城中合呼曰：“此言是也。可缚酗主而出归商侯。”勾殊曰：“有勇者，前缚之。”于是数千人勇者，争前入太和堂。勾殊、削被遂同率国人先将葛氏护人千余杀其半，擒其半。遂尽缚葛氏及狎客宠臣，共五十三人妻子，皆系以出迎商侯。商侯在城外，但闻城中喊声。以问伊尹，伊尹曰：“城中鼓噪，必擒葛氏也。”命阵中击鼓应之。　　声未止，而葛人勾殊、削被率国中民擒葛氏等至。商侯命三军直举旗枪，如阵而进城。一人不出伍，一戈不斜拟。葛民满市呼拜商侯。乃进葛伯堂。问伊尹曰：“何以厝处？”尹曰：“不杀葛伯，何以快葛民之心？不赦其左右，无以辑天下乱人之志。”乃命枭葛伯于市。究前日夺食、杀童子等之人于护卫兵中，杀三十人以祭童子之墓。其余宠臣、狎客、卫士，重罪者，劓、刖、髡、黔、腐五刑刑之：罪轻者，流之。妇女老幼尽赦之。乃以金帛赏勾殊、削被。二人者，平日无宠之臣，与从顺稍合意者也。仍使从于从顺。又发葛氏之金珠币帛，求葛国之良士予之。而尽发酒米肴物，来赏葛国之民。遂封葛从顺仍守葛国，用其士安其民。封太康延仍于阳夏。商师但归，于葛国两日而已，出师止四日而归亳。葛之民送之，泣下淋淋然。自后，四百里中，朝庆讼狱讴歌，民俱自归于亳也。于是中国之诸侯闻之大悦，愿共尊商侯为天子。不复往朝桀，皆来朝商侯矣！　　且说商侯既归亳，仍劝课农桑。而东方之人，鬲君与支机子辈，求师征豕韦氏，商侯不许。曰：“寡人初无征伐之权。为葛近我，如矢注于弦，不得不发。今葛已征之，兵更敢他出哉？”伊尹曰：“女娲、黄帝岂有人主使之掌征伐之权乎？且使人主命之征伐，岂有命其即征人主也哉？且仁人征伐之权，天命之也。君既受天命矣！又何疑焉？且君救民为心，岂但救中原一掌之民哉？将在天下，且君即不行，今已如骑虎之身，不得下矣！明岁庚寅，去甲申大朝六年矣！诸侯即不尽至，而霸国必朝夏。君将朝，是自以肉投虎也。不朝将会师而攻我，君何以应之。”商侯愕然曰：“当复奈何？”伊尹曰：“兵有先实而后声者，前日之征葛是也。兵有先声而后实者，他日之征豕韦是也。请先遣庆辅往结东方诸侯，次遣湟里且往近方诸侯结好，道君侯之心，诸方必来。待农事毕，而东征。先除巨霸，夏失其一臂矣！”商侯蹙然曰：“奈何谋至此？”尹曰：“非此则不能救生民，奈何？”商侯乃悉从议行。<br><br>　　至八月，中国诸侯，有男氏、杞氏、缯氏、冥氏、有莘氏、房伯氏、弦子氏七君领二十余小国之君及新封大康氏、葛氏皆来朝于商。商侯与言豕韦之罪，诸国俱愿从征。商侯命九君等各归本国，选精锐之士各千人，车各百乘，仲秋之望来会。厚待三十国之君，遣归。人人退去，颂商侯之圣德如天矣！九月，庆辅以豕韦之族中贤士彭祖、彭宾来归，报东方斟鄩氏、斟灌氏、陶山氏等十余国频苦系韦侵陵，皆愿密部兵车以应。惟薄姑氏党豕韦，而莱子远，有施氏以妹喜之族不可结，九夷亦远，未往。月望，九国之师来会。商侯自发国中五军，命支机子将前，鬲君将后，庆辅将左，湟里且将右，自与伊尹将中，彭宾为御。九军别为九阵。<br><br>　　廿七日，军于彭山。斟鄩等三军前导，九军随后，商师中列。时豕韦冀方夺民妻，而取其夫杀之。闻师至，大骇。急遣大夫往召淮夷，淮夷不至。自点国中九万之众，一夫不至。皆知其为商侯，尽箪食壶浆来迎劳了。冀盛怒曰：“吾且先杀子履，后杀吾国叛民。”遂自率亲军一万二千，阵于彭山东。系韦之民闻冀言，遂各率车马戈甲来助商师。支机子先率豕韦之民入其国，系其妻子亲戚，杀其恶党。而商师未动。东国及九国之师，拥攻豕韦冀，冀之师望风而溃，半降半走，冀见事势已危，单车走至城下，见城上皆商师旗鼓。鬲君追冀，获之。商师乃入豕韦国。柱卿豕韦冀于城门。时诸侯之入桀豕韦冀尸为碎糜。释其妻子，流之。察其亲戚，罪重者刑之，轻者赦之。尽出其士民子女还家。发其谷粟，赈其民。发其币帛金珠，犒赏诸侯之人。复封东方失国之君，如鬲君等者二十余人。封彭宾于大彭，其后盛于商世。支机子，实豕韦仁也，封承豕韦之后。商侯居韦国，仅六日而班师，往返二旬余耳。薄姑氏远遁，商侯亦不穷兵。自是东方诸侯不朝桀而朝商矣！　　商侯归毫，谕东、中诸侯各息其民，练其甲乘。而自息民于国。商侯问伊尹曰：“南北之伯不悛，伐当何先？”伊尹曰：“先伐昆吾。王者之师，不畏强凌弱，南弱北强，故先昆吾。”侯曰：“吾力不敌，奈何？”尹曰：“吾力亦岂能敌豕韦乎哉？但君常存此不敌之心，则无敌于天下矣！”胙伯、良仁献策曰：“昆吾氏协于夏王，明年必入朝。愿乘其国空虚而袭之，无有不克。”商侯曰：“乘人之虚，掩人之国，如盗贼之行，瞰人之亡而取之也。吾不为也。”伊尹曰：“夫伐人国者，非伐其国也。伐其人也，亦非伐其人，讨人之罪也。如是则天下为公。若乘虚袭之，是利其土地货财。其人且不在，将问谁之罪哉？故莫若暂息民养威，以待其变。先遣谍以间其心腹。盖中东既合，可以少待而自存。他方之罪人，待满而后发可也。”乃使旬范先往昆吾，庆辅次往息国，以观之。<br><br>　　却说那昆吾国巳牟卢，正驰聘田猎。擒击鼓告事之人，杀之而食其肝。闻报豕韦氏兵败国亡，大怒曰：“商子履何人，有此肝胆乎？吾当踏平中原，为夏王讨不庭。”乃会集北方诸侯，共议将伐商。不知北方闻商侯封亡国，全善人，诛暴恶，保民生，已无人不愿商侯之来。但聊且当面唯唯如命。<br><br>　　明年庚寅，夏桀四十六年元月，中东二方诸侯尽朝商。独巳牟卢朝夏，以商侯之举告于桀。桀一向在宫中取乐，昏昏梦梦，向无人敢言。听牟卢说知，乃大怒。即命牟卢征之。赐其黄金、斧钺、白玉、鞶带，许以伐商侯，即以商地赐之。牟卢承命归。又会集诸侯，诸侯一无应者，牟卢怒。自率兵先伐安国，杀其君祈氏容。其子倚任，率兵奔黎国。牟卢又攻黎国。黎侯大陵冥，老成人，向不得已而从昆吾氏。今知天下有商侯，久欲归商，隔于昆吾。是时，旬范在北阴结诸侯。黎侯与安侯、沙侯等十余国，已约待商师。牟卢攻急，一面各国之众死力坚守，一面遣子弟从旬范朝商请师。商侯欲待农事毕。尹曰：“数十万生灵，岂待农事毕耶？”乃以六月一日具师北征。　　商侯发国中六军。以巳牟卢之弟已离将前军为导，旬范将左，湟里将右，虞生衡将后军。商侯自将中左，墉男宁为御。伊尹将中右，无终子、尤庭为御。诸侯之师以有莘氏为前左，有鬲氏为前右，太康氏为后左，葛氏为后右。其众诸侯，皆四外为游兵。<br><br>　　八之日，次于鲧堤，此鲧治水时所筑也。那巳牟卢一向集诸侯不得，遂伐诸侯。诸侯死守，不能下。牟卢率民力攻，农事尽废。从征者缕缕逃归，守国者摇摇欲乱。牟卢兵正在北攻黎国，而商师已至其南国中。士民望商师来久，欢呼踊跃，来劳商师，力请入国。百姓引导，商师从之，兵不血刃，遂入昆吾。擒其恶党，甚罪者殛之，不甚者五刑治之，妻子流之，货财散之。使人声牟卢之罪，以北向。牟卢闻之，乃大惊曰：“吾国伯于北方百余年，未尝见天下有如是兵也。”愤怒引亲兵三万人，解黎国之围，而南行至于洛水之阴。莘、鬲、康、葛四国之师伐之，战于洛原。黎侯等十余国之师，乘牟卢之后夹攻牟卢，昆吾之兵大败。死于洛水者半，奔散者半，降伏者半。安侯之子倚任竟擒牟卢。牟卢俯首乞怜，商侯不许。命磔之，以祭安侯，报怨也。遂复封倚任、墉男、无终子等为诸侯，守旧业，息北方之民，而恤其善老，举其贤士。商侯又悯然于洛水之战，命收其尸而共祭之，封已离于卫地，后遂谓之九国，纣时九侯其子孙也。余国从化者，皆抚绥如旧。尤厚赉于安黎等国，嘉其首从正也。乃大劳诸侯之众。　　初，豕韦之平，北方人望曰：“如何不来征我国。”及大师至北，北方秋禾在野，人皆匿禾中，以视商师。及见大师安行于路，不旁揉一禾，民人乃尽出。从而观曰：“真商侯来救我也。”入国时，市不易肆。居其国十余日，民不知有兵，交易饮食于市，如相亲友也。廿四日班师。北人如父母去，索路悲啼而送。商侯使大夫士慰谕之，三四十里而后还。商侯散诸侯之师各归，而自归毫。往返一月耳。盛署暴行，侯不张盖，臣大夫不高幕，而士民欢歌去来，不以为苦。归毫后，收谷息民。<br><br>　　明年辛卯，北方诸侯皆来朝。南国之豪士临天道等，又以南方息国之暴乱告请南征。商侯不欲劳民，共请于伊尹。尹曰：“彼民诚可恤，吾民亦不可烦也。少待也。”遂至于秋八月，庆辅归。已重订其臣士，约其民人。常猱之黩货日甚，而民财尽人于常氏。士民日夜号天，望商侯往救之也。伊尹乃请会师。商侯自发国中三军分之为六，庆辅将前，湟里且将后，昌允将左，高离将右。已将中左，常驺为御。伊尹将中右为副。诸侯来从者：房伯为鸟，安侯为蛇，有男氏为风，杞氏为地，弦子为龙，太康为虎，有鬲为云，有莘为天，为八阵于外。而商侯在中。<br><br>　　十月四日出师。九日入息境。息民忭跃来迎，携老挈幼，拜赞遮道。十日阵于鲷阳之冈。而南国诸侯拍子、蓼侯、六侯等军七国之师来会。<br><br>　　惟麋子国尚助猱。猱方堆积金玉，修库藏。闻师至，急点起兵，五万之众已散其大半，问则皆迎商侯去矣，止点得亲卒数千人，附城万余人，使大夫将以出战。南国七军，假称助息。实近而来持之，八阵之众大薄之。息师大败。溃者半，死者半。商侯曰：“嗟乎！其民何罪？乃无知从乱以求死乎？”命瘗其尸。大兵薄城，使庆辅等呼招城中。城中息大夫有劝常猱者曰：“何不发金玉，赏死士以战？”猱曰：“宁可吾死，金宝在则心安。若金宝去，吾虽在，亦无益也。金宝不可舍。”其臣子隆自者曰：“君既不舍金宝，请即舍身。”遂率众缚猱以迎商师。商候入息，焚常猱而救其母，殛陶思嘉、柴经。访贤善。尽发其金宝，赏有功贤士善人。其谷帛，赏将士，赈穷民。流其妻子，殛其聚敛之徒，刑其亲党。赏子自隆而封常驺，后改姓吕，是为吕侯之国。　　其麋子引蛮兵自来救息，至于杏山。商侯命弦子伐之，大败之而去。商侯乃抚绥各君及民，举事赏功大劳而班师。往返四旬，散诸侯归毫安民。　　明年壬辰，南方诸侯俱会，中东诸侯来朝商，北方诸侯亦来朝。而是时，桀又具兵击近地近年之不朝而来朝商者。中、东、南、北诸侯，大者七十余国，小者数百国之君俱推戴商侯为天子，商侯惶恐自罪。又俱请伐夏王。商侯问伊尹，伊尹曰：“费昌之来，则夏王绝命之期也。今费昌未来，且待之。”侯遂缓缓诸侯，使各自固守。<br><br>　　至七月，西方有洛氏来归，即夏桀元妃之家也。为顾氏所凌，而来乞师伐顾。金冥、湟里且、正宝等俱劝之。而十月后，绵氏、殳氏之族又皆来，恳出师。伊尹乃请命湟里且先往要结诸侯，并谍约其腹心，以癸巳元月趁诸侯来朝，即会师。商侯自发国中四军。以二军分为四，为前后左右，以二军居中。正宝将前为导，庆辅将后，临天道将左，虞生衡将右。侯自将中左，殳氏为御。伊尹将中右，绵氏为御。有洛氏为虎，息侯常驺为地，有莘氏为天，蓼侯为鸟，葛伯从顺为蛇，有鬲氏为风，九伯巳离为云，大康氏为龙。共八阵，周于四外。各旅之师从行。<br><br>　　元月七日西行，十四日至有洛之国。商侯使大夫旬范，往朝夏之旧元妃焉。元妃泣告旬范曰：“妾闻商侯仁者，当有天下。贱妾有罪，其亦已矣！惟此孤子，虽夏王之委然，生来三岁即不见夏王矣！若以救天下之心，怜其无罪，在所恤存，愿遂以为托。”商侯闻之恻然。使旬范拜受命，献之布帛。不受。师西行二十日，次于商南，夏阳之太康氏、褒氏，与西莘之姒氏等十三国来朝商侯于师。湟里且率有缗民之遗民来会。<br><br>　　顾金冥怒点国中师，四万之众大半溃乱。盖西方亦久想商侯之仁，尽怨其不早来。才望见商师，举手加额，谢天地，箪食筐篚以来迎矣！金冥点城中城外不满万五千人，连这万五千人也都心在归顺商侯，只因去商师远，不知果如何？近在里面，不得不从命。迟迟缩缩，不肯向前。金冥还狠戾叫有司，将迟缩百姓一连杀了百余人。又将迟缩有司，用极刑煅炼，炙其肝而食犬。城中大乱。其臣该众谓顾国人曰：“商侯来，乃是生我民，何不早生？一顷刻杀此残贼，献之商侯。”国人应声万数，千人从该众围厅，将顾金冥炼为碎泥，人人嚼食之尽。乃尽杀其家妻子党类。遂出迎商师。商师整队而进，萧然雍然，未尝试一戈、弃一矢也。商侯乃命瘗死尸。赏该众以金帛，赈穷民以谷粟。访善人贤者，分之以顾氏之财宝，悉赦回狱官正宝。而复封绵氏、殳氏等诸侯。大康氏、有洛氏远来有功者，俱金币犒劳之。<br><br>　　时犹是元月二十五日，燕诸侯于复阳。豳侯姬公刘闻之，大悦曰：“天下定矣！”远引十乘来朝商侯于夏阳，劝商侯伐夏救民，即就天位。商侯逊让不遑，劳豳侯去。乃遣诸侯各班师。自与中、东诸侯一路归。往返不四旬耳！”诸侯各归国，商侯自归亳。休兵息民。命各诸侯俱行善政，仁民礼士，用贤。自选举于东方之士，得贤者九人。选于北方之士，得贤者十人，选于西方之士，得贤者七人。选于南方之士，得贤者八人。选于中原，得三十人。用之以行各国，赈老恤穷，奖善访贤。盖已行帝王之道于天下矣！一年之间，陶唐氏、有虞氏、有仍氏等附夏之旁者数十国，俱来诉于商侯，请师伐夏。至十二月，夏秩宗费昌来归，力请伐夏。不识何如吊伐？且看下回分说。