　　却说崇侯虎倚纣王宠爱之势，不敬父兄，苦虐百姓。百姓投告于西伯，西伯曰：“崇可伐矣。”遂调辛甲为先锋，子牙运筹，自督大兵出城。子牙督兵，不数日，屯于石楼山下。子牙下令，戒诸将卒毋得妄进，先揭榜文于城外，数崇侯虎之罪曰：崇侯虎蛊惑商王，陷害百姓，蔑侮父兄，不敬长上。决狱不呼百姓，力尽不得衣食。此所谓为臣不忠，为子不孝，不可为民父母。今西伯侯亲率大兵五万，前来与民除害。曾诫三军入城之日，毋得杀人，毋坏房屋，毋伐树木，毋伤六畜。有犯一件，斩首不赦。尔等崇民急早出降，兔遭涂炭。榜文至示，军民知悉。<br><br>　　百姓见榜，自相告曰：“此吾之父母也。”相率开城投降。间，崇城百姓三分而降者去二。<br><br>　　崇侯虎闻知大怒，急令姜皓、应彪截住四门，出城者乱斩。城中百姓悲啼鼎沸，争攻军吏，突门而出。姜皓、应彪不能禁止，反被百姓所伤，逃入见崇侯虎。侯虎慌忙披挂，率将士杀出西门，列开阵势以备厮杀。崇侯虎大骂姬昌：“逆贼，尔我皆为商家诸侯，焉得兴兵犯界！”辛甲闻言，更不搭话，拍马直取侯虎。二人战至二十余合，子牙挥太颠、姬旦双马夹攻。侯虎措手不及，被辛甲活捉而归。崇应彪见父被捉，拍马杀出。辛甲按住钢刀，架满弓弦，望应彪直射一箭。应彪落马，太颠捆缚而归。大兵掩杀一阵，子牙忙令收兵，遂请西伯之驾入崇城。左右请斩崇氏父子，灭其社稷。子牙曰：“不可。崇侯虎作乱，此来正欲与除暴也，焉可覆其社稷。”西伯从之，令斩崇侯虎，悬于城下。释崇应彪之绑，立其为后。召集崇之群臣，安抚百姓，车驾即日西归。此子牙一榜收崇侯，为初出磻溪第一之功也。后人余季岳有诗一绝云：渭水溪头一钓翁，谟谋西伯扇仁风。　　只凭一榜收崇邑，能显先生第一功。<br><br>　　大驾归至岐州，于是作丰邑，徙都于丰。过数月，西伯有疾，地震五日，东西皆动，动不出四郊。有司俱请曰：“动为人主，今主上寝疾五日，四面地动，不出国郊，请移都。”西伯曰：“奈何其移之也？天之见妖以罚有罪，我必有罪，故天以罚我也。今又兴兵动众以增国城，悬重吾罪也。”不听，疾亦愈。明年，疾复作。自知天命将终，乃宣太公望托孤。又谓世子姬发曰：“商虽无道，吾之家世称臣，必当尽守其职。且事太公望当如事父。睦爱弟兄，悯恤百姓。”又曰：“见善勿怠，时至勿疑，去非勿处。此三者，道之所以处也。”姬发再拜受命。是夕，西伯遂薨，年九十七岁，时商纣王二十年也。太公望率群臣奉姬发嗣西伯之位，是为武王。武王葬父既毕，尊太公望为尚父，周公旦为辅召公，奭毕公高左右王师。君臣合心继志，述事一遵先王之政，四方诸侯皆行朝贡。<br><br>　　当时纣王不理国政，与妲己朝夜游宴。妲己乃狐狸之怪，日谮纣王杀无罪之人，彼则夜吸其膏血，其貌鲜妍。一日，宴于摘星楼上。时当隆冬，遥见河边有数人将渡。二三老者揭衣涉河，中有后生者，逡巡不敢下岸。纣问妲己曰：“河水虽寒，老者尚能涉，而少者犹自怯冷，此为何也？”妲己对曰：“妾谓人生一身受父母精血，方得成胎。然阴阳道理，要在父壮母盛。故生子气脉充盈，髓满其胫，虽至年老，耐寒傲冷。若然阴阳交媾，父老母衰，故生子气脉衰微，髓不满胫，略至中年，必先怯冷怕寒也。”纣王曰：“岂其然乎？”妲己曰：“大王不信，即将此一起渡河者斩胫，视之便知端的。”纣王然之。即令蜚廉活捉五人至于楼下，一人一斧，渐去两胫。果然老者髓满，少者骨空。<br><br>　　纣王抚掌大笑曰：“卿真神人也。”妲己曰：“妾不特能辨老少阴阳，虽孕腹内阴阳，妾亦能辨。”纣王曰：“何以知之？”妲己曰：“此亦不外父母之精血而已。夫阴阳交媾之时，父精先至，母血后临，是为阴包阳，故其胎为男；若待母血先至，父精后临，是阳包阴，故其胎为女，是以知之。”纣王不信，妲己曰：“大王不信，可搜城中孕妇，与大王验之。”纣即令费仲捉得孕妇数十于楼下，妲己逐一指曰：“其妇生男，其妇生女。”妲令剖孕妇而视之，果皆应验。纣王大喜，愈宠妲己，自是恣意任为，无所忌惮。或斩人胫，或剖孕妇。妲己日伴游赏，夜则露其本形，吸此斩剖之血，以益花貌。<br><br>　　一日，纣宴群臣于琼林苑，忽见一狐隐于牡丹丛下。纣王急令蜚廉射之。蜚廉曰：“但令放金笼雕鸟，攫之可也。”纣即令开笼放雕，狐被抓破面，遂匿沉香架后，不见踪迹。令武士掘而搜之，但见一大土穴，堆积骸骨，狐已不见。纣亦不究。群臣宴罢，各归本府。<br><br>　　却说纣王入宫，见妲己两腮俱破，以花叶贴之，乃问其故。妲己笑曰：“适早被白莺儿抓破耳。”纣亦信之，然不知在牡丹丛下为雕鸟所搏也。自是，妲己之形夜夜出入宫庭，宦官嫔御多有看见，城中谣嚷。司空商容闻知，一日乃进一本单说：“云中子与杜元铣除妖之事，似有可信。今城中百姓皆知王宫有妖，大王不信，反斩无辜之胫，剖孕妇之胎，以耗国家元气，而召灾变，臣实重为国家忧惧。”<br><br>　　纣王默思不语。妲己忙奏曰：“自有摘星楼以来，妾观天象，并无灾异。杀数小民，岂为累德！此亦群臣互生异议。”纣即怒曰：“吾斩元铣有禁在前，尔等又何忤旨？本欲枭尔，姑念先朝之臣，何不速退？”商容即解下官诰，谢罪出为庶人，百官无一敢言。自是妲己专宠，纣王惟言是从。顺之者生，逆之者死，百姓人周者纷纷不息。<br><br>　　武王闻纣暴虐滋甚，谓群臣曰：“先君羑之囚，吾兄肉酱之惨，此念未尝少置。今商王剖胎斩胫，民陷既极，恐不能缓须臾之死，吾甚悲之。今欲举吊民之师东伐商辛，公等之议若何？”太公望奏曰：“商德滋昏，生民陷极。若举兵东伐，乃代天救民，何所不可？况先君临崩，曾嘱主公谓时至勿疑。今商命当改，民心西归，正其时也，东征之举不可迟疑。”武王大悦，即令子牙点集诸军，操兵演武，以备东征。散宜生曰：“古者明王命将出师，必须筑坛拜将，亲为奉毂推轮。如此将得其用，所向皆捷。臣等请仿古制，拜将行师，名正言顺。”武王曰：“善。”遂令姬奭、辛甲率壮士五百，筑坛于城南，高五丈，按金、木、水、火、土之数，历三层，修天地之宜。建龙、风、日、月之旗，画九宫八卦之列。又将二万五千壮兵分为五队，各服五色衣袍，各执五色旗帜，辨按五星。又令二十八将分作四队，环绕楼下，以按二十八宿。灯烛荧荧，奇香馥馥，布摆整齐。　　武王驾龙车与群臣来至南郊，戒令百官各循规蹈矩，勿得哗喧。武王端恭立坛下，散宜生执笏进曰：“主公先登，祷于天地，然后拜将。”武王历阶而上，祷罢天地。宜生又请师尚父登坛，子牙抠衣而上，立于北面。武王请升将座，子牙三辞而后就位。武王亲捧金印、宝剑，降拜曰：“商辛失德，四海愁怨。今昭告于天，拜尚父为东征大军师，兼督内外诸军事，志在顺天应人，吊民伐罪，惟尚父图之。”子牙接剑印曰：“天命靡常，惟德是依，惟愿爱民敬事。其运筹料敌，尚之职也。”于是，子牙降座，请武王升南面之位，行君臣礼，再拜谢恩。子牙中军，武王亲为捧车之毂，推车之轮，满城百姓咸皆称羡。武王曰：“克商之兵，尚父当用几何？”子牙对曰：“东征之兵，只用三万六千五百人。”武王曰：“商虽无道，其兵不下百万，战将尚满千员。今尚父以三万六千之兵，何能克敌？”子牙对曰：“臣闻用兵之道不在众多，而在仁智。今商辛无道，残虐其下，虽有雄兵百万，谅其不能尽力。主公以仁者之师，名正言顺，以一当百，勇气十倍。况臣用三万六千五百之名者，法周天三百六十五度之数，已有克敌之术。”武王曰：“善。”即诏子牙次日操练军马，以备东出。<br><br>　　次日，子牙升帐召集，拣辛甲、尹逸、祁宏、太颠、闳天一班武将，戒令各率本部，出于教场，操演韬略。拣定先锋，然后调遣诸将得令，各率本部至教场中分散屯立。第一队殿前骁骑将军，姓尹，名逸，字存道，青袍铁铠，方天画戟。领兵七千三百，各服青衣，执青旗，屯于东方；第二队引车将军姓辛，名甲，字继先，红袍铠甲，耿自钢刀，领兵七千三百，各服红衣，执红旗，于南方；第三队耀威大将军姓祁，名宏，字子开，白袍银铠，丈八蛇矛，领兵七千三百，各服白衣，执白旗，屯于西方；第四队镇西大将军姓闳，名天，字英美，皂旗铁甲，九节神鞭，领兵七千三百，各服皂衣，执皂旗，屯于北方；第五队镇国大将军姓太，名颠，宇守正，金甲黄袍，开四铁斧，领兵七千三百，各服黄衣，执黄旗，屯于中央。子牙纶巾羽扇，升坐中军。诸将参见毕，子牙取铁甲一付，重计八十斤。钢刀一柄，重计一百二十斤。高马一匹。有能披铁甲，舞钢刀，而飞身上马者，使挂先锋之印。<br><br>　　诸将惟惟列屯五方，军吏击鼓三通。红旗队中抢出一员将官，眉清目秀，齿白唇红。众视之，乃文王之子，武王幼弟姬叔度也。叔度走过场中，披铁甲，持钢刀，拍鞍上马，左顾右盼。鼓角齐鸣，众军喝采，子牙大悦，即令公子叔度下马挂印。叔度正欲挂印，忽皂旗队下突出大将，豹头狐目，虎背熊腰，大呼：“公子留印，待我来挂！”众人视之，乃殿前都校尉复姓南宫，名适也。叔度解印释刀，南宫适即披甲横刀，扬声于场内曰：“大丈夫支二百斤铁从容上马者，何足道哉！”乃离马三百步，踊跃数次，飞身上马。众皆喝采称羡。<br><br>　　南宫适翻身下马，夺叔度之印。红旗队中闪出一员大将，状貌魁伟，声音响亮，高叫：“二公且勿相争，此印须待我挂。”众视之，乃将军辛甲也。南宫适卸甲放刀，辛甲本身之铠重有五十余斤，更不卸下，重披铁甲，抡动钢刀，踊身跳跨马上，左驰右突，舞动如飞，在教场内周围游遍一遭。众皆曰：“此印非辛甲，他人不能挂也。”子牙即以辛甲为先锋，南宫适为副将，令叔度、祁宏为左右翼，闳天、尹逸为保驾。　　次日上表，请武王发驾亲征。武王乃留二弟姬旦、姬爽与群臣守国，乃为文王本主载以居中军，自称天子。发言奉文王以伐，不敢自专。即日大兵出城，旗幡掩日，刀戟横出，浩浩荡荡，称为五十万，杀奔朝歌。<br><br>　　行至三日，忽一阵狂风从子牙马前飞尘卷云而起，子牙袖占一课，今日当有破商大将冠冕从西北而至，众皆不信。行近潼关西北角上，有一将年约十五六岁，身长九尺，膊阔一围，肩拖大斧。高叫：“西兵且住，等我来！”辛甲惧为奸细，射住阵脚，问是何人。其将曰：“吾乃西伯侯所收之子雷震也。”辛甲见之，莫知其故。引见姜尚，尚亦不知其故。奏知武王，武王曰：“吾闻昔者先君入商之时，因避雨于燕山。忽然雷破棺中女胎，得一男子，因名雷震，莫非也？”<br><br>　　子牙即召问之，果是雷震也。武王曰：“汝在何处，今日至此？”震曰：“臣自蒙先君恩救，当时有云中子先生收臣，养于终南山，一十五年终日教臣演习武艺。日前吾师观天象，言商命当改，谅主公必然起兵东伐，故命臣下山助阵。臣愿一挂先锋印，力破无道。”武王顾谓子牙曰：“此子先君所收，亦吾弟也，可改为先锋乎？”子牙曰：“军册已定，不可轻改。”乃封雷震为保驾大将军。兵进屯关下，先锋辛甲回禀：“潼关不开，何计进兵？”子牙曰：“关主与吾曾有旧约，兵至东伐，彼要相助。汝且按甲勿动，待我修书，招其来降。如不纳降，然后进兵。”辛甲乃退下寨。欲知后事，且看下回分解。