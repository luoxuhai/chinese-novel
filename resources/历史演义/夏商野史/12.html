　　却说夏桀时，诸侯其强者，皆助桀为虐；其弱者，又不得不附于强者，以求免祸。所以天下托名归王，实成大乱。近方诸侯，惟商侯最贤。商侯名主癸，在孔甲世承王命，为中国诸侯之长，得专征伐。及臯、发之世，入辅大政，亦皆循循为善，不失尺寸。总是个忠厚长者盛德之人，亦不能大有作为。王发之殁，付国于桀。商侯亦听命而已，非真不知其不善也。及桀既见昏德，商侯却自守正，竭诚尽忠尽礼，祈以感格君心。那桀是下愚不移之人，虽尧舜复作，亦惟有用刀而已，岂得个感格得的？这忠厚老人家屡受斥辱，并无一毫怨忿君上之心。正是天地醇庞凝固之气，钟在善人身上，所以身不显赫，便有好后人出来发挥此自然之理也。　　商侯生于夏王肩之十三年己卯岁，长年三十岁而娶于有莘氏之女曰扶都为配，在孔甲未立之年，戊申岁也。娶二十年而始娠，扶都感白气，贯月之异而生子，名之曰履，而字天乙，是为成汤。天乙生于孔甲之二十年，戊辰岁。生而圣明仁神，好礼乐，善尽孝主敬，内外咸服。今年乙卯之岁，为桀之十一年，盖天乙四十八岁矣。商侯主癸则九十七岁也。　　商侯既被斥而归，恹恹闷闷，以忧国为心。年寿既高，不堪忧抑，遂冉冉成病。天乙日夜侍疾，忧怀憔颜，减饮食，绝酒肉，顷刻不离左右，以事父起居。精神劳困，至于形毁骨立，毫无倦怠。如是五年，商侯疾革。天乙涕泣长跪，扣膝而问曰：“君何以教履乎？”商侯强振精神，微声言曰：“夏国危矣！生民涂炭，再二三十年更复何堪？若又有羿、浞之徒，则生民又何如也？不然则有阪泉之事，然不知何所终也？我生不能明此念，其在于汝。且君虽暴，臣当守顺；君虽虐，臣当尽仁；君虽行谗好佞，臣当献贤纳忠。我生亦无他事，惟是随众。戴王不能远见超举。又我生循当守格，自了一身。悠悠忽忽，未尝得访求天下圣贤豪杰，以共襄王室。今王室坏矣！恐非圣人不能回也。吾闻有莘之野，有空桑之子，神圣通达，穷三皇之运，明五帝之道，尧舜之佐也。汝当力请求之，荐之夏王。或者有转移之道乎！”言毕气竭。天乙稽首流涕受命。而商侯薨，寿百有一岁。是时桀之十五年己未，九月十七日也。后人余季岳赞之曰：呜呼善人！天笃其真。<br><br>　　所心在世，不惟乃身。<br><br>　　瘁身之忘，君国是皇。　　虽斥违之，中怀逾光。<br><br>　　王室殆焚，王衷莫问。　　百辜予身，万里王门。<br><br>　　王立于谁？子视而望。　　尸此侯封，恙魇惟卧。　　率土幽岩，犹念国家。<br><br>　　犹思救稗，矧世食德。<br><br>　　我生不能，尧舜君民。　　圣贤在野，子怀之激。<br><br>　　天下之生，全之后人，于戏善人。<br><br>　　商侯主癸既已全归，天乙哀恫惨但痛绝数次。上大夫寿常自往夏都，告讣于桀。中大夫巫轶，讣于与国诸侯。下大夫旬范等，劝慰天乙。三日，乃进少水饮。五日，乃进粗粝饭数匙。倚庐中门之外守丧。　　明年庚寅元月，寿常乃还。盖夏桀日与外内幸臣宠妾欢饮，不以大礼为事。叩额之久，乃得通闻。但照旧规许立嗣子，并不加锡命也。<br><br>　　二月，先侯之与国亲属俱来。其远来者有如夏阳氏、太康氏、斟灌氏、斟鄩氏、有虞氏、有莘氏等国；其近来者有如有男氏、杞氏、缯氏、喜氏、冥氏、房伯弦子等国。<br><br>　　先侯之得意，素被于诸侯。生时虽无赫赫声名，而任真输诚于人。及死后，能令人思感。故远近贤愚皆侧然，而素共事者皆来会葬。其远不能来者，无惑。惟至近邻葛国葛氏垠，蔑讣不理。寿常等乃奉天乙，率诸侯以月望葬先公主癸于太丘之阳，葬毕谢各国诸侯，散去。<br><br>　　寿常等摄商国政事，天乙自守丧礼于庐。期年，始食菜果，练冠。三年，不足内阈，不嗅酒肉，不面宾客，不闻政事默处三年。始于悲怛，既以诚静。终以洞瞩，精诚凝一，圣德益明。服既阕，然后从诸臣之请，出而升先公主癸于庙，祀之。<br><br>　　乃遣上大夫寿常往告于夏王，待命以还。然后告于祖庙，即侯位，是桀之十九年，癸亥元月日也。即位三日，即命驾，领上大夫同往夏都，朝王告成命也。<br><br>　　一面命中大夫巫轶，赉弓旌币帛，受辞命，往有莘之野，访聘贤人，急父志也。一面留下大夫旬范摄政，与元子太丁监国。　　且说那夏桀，自商先侯归国后十二年巡游天下。所到处都是搅乱诸侯，蹂践百姓一番。十六年归都，十七年诸侯又大朝，仍是那些淫恶之群。桀在外五年，常是携带歌童舞女，随路作乐。非比古帝王苦身逸民也。又各地方之侯及大夫，皆投好供应，又倍常快乐。及归都时，当带各方之声色以进，并非能采风、问俗、修政、明刑也。且赏罚生杀，颠倒妄用。惹天下旁观者嗤笑。当局者怨恶。这样一番巡行，不如不巡行也。罢归都来，又三四年矣。五日不追欢，无时不颂圣。朝朝游宴，夜夜笙歌，真是快乐无比。但只自家一身与数幸臣快活耳。那些良臣善士穷民，却受无量苦楚。　　履癸又私行出入无常，每撞着民间男妇儿女之色，不顺便手提将去，扭撑杀之，如戏耍相似。又与群幸断讼狱，俱不以公道断，只以己意。喜则纵之，怒即扭摔拉捏，抛蹴杀之。又不时出令力役，不论农家忙不忙。又要急就，稍缓则杀。急就而所为，稍不良又杀。百姓为善也，不好为恶也，不好急做也，不得缓做也，不得昼也，不知安夜也，不知寝饥也，不得食困也，不得息。父母、兄弟、妻子都不得相顾。外边自苦，里边自乐，岂特不闻？就使闻之，亦不顾也。<br><br>　　此时这商侯天乙来朝，桀正在容台之上饮宴。听见商新侯履即位三日，即来朝见。桀大笑曰：“他父亲古板，儿子想是时兴。父亲倨傲，儿子这般恭谨。坐席未暖，就来朝见。朕明日看他何如？如生待他。”赵良惧，只应声顺意，心中打算不就，留了地步，图背地来索贿赂。此夜宴罢，已是三更。赵良使子赵和，来寻商馆中索赂，明日好相待。时商侯齐沐已久，正拥朝衣而坐，以待天旦，适见赵和来。无货以应，只有所佩祖父所遗玉块一枚，大夫寿常带有币数件，举以与之。<br><br>　　明早乃元月望日，桀王设朝，商侯朝见。礼仪谨肃，容貌温蔼，王亦喜之。召升殿，问之曰：“卿之先人有遗言乎？”商侯拜而对曰：“臣父但言生不能报主恩，死以属之微臣耳？”语华而泣下。桀王亦感动，乃曰：“卿既如此忠顺，朕即赐尔斧钺，为中国之长，以为朕诛不庭者。但卿毋固效尤，苦逆朕志，讥联所为也。”商侯对曰：“臣父受国恩深，历王事久，一尺一寸皆切于心，故任其愚忠，不知忌讳，自干天怒。臣则愚昧，乃志疏略于事，实不敢承君王宠命，亦不能继父志也。”再拜以辞，王不听，固使受赐而出。赵良不沮，于辛等沮之。王曰：“已命之矣！”亦不听其沮。又明日，而商侯辞朝去。往返才一月，而以王赐命还国。则中大夫巫轶已先归矣！且说先所遣中大夫巫轶，往有莘之野，访聘贤士者。何贤士也？乃是莘国中，田野间一个农夫，姓伊名挚，字尹。其先始祖力牧，黄帝之将也，其母居伊水之上，娠尹而夫死，夜梦神告之曰：“臼水出而东走。”母明日视臼出水，告其邻居，俱东走十里。返顾其邑，尽化为水矣。母无所居，遂居空桑中，而生尹。数日，母夜为水漂去，独置尹空桑中。又数日，水平。有铣氏女子来彩桑，遂得小儿，献之于君，即莘国之先君也。莘君使人访问所从来，得与其母并走之人，乃知其为伊水之人，遂姓之以伊。君执儿手，视儿之不常也，名之曰挚。既长，而字曰尹。尹生于空桑，后其地即名为空桑。长于莘国，即今陈留也。长而圣智宏毅，博学精思，无所不通。邱索典坟，天道民故一贯无遗。尤悦尧舜精一执中之道，真有所自得。莘先君已卒，后君不能用，遂自晦迹而耕于野。度不可以行志于天下，不妄事人，惟抱道自乐，不于世主。汤母扶都，原是莘先君之姊。莘先君尝与商先侯主癸道空桑之儿之贤，先侯故知之。彼时尹尚幼，未可用。及可用，则莘先君去世矣！后君则喜浮华，侈泰之流相聚者也。故尹宁深退。商先侯久欲访之，而劳于国事，每未遑及故，以为歉，而属之子。商侯承命急行。　　此时大夫巫轶至莘，访七日而得伊尹所居之处。住一茅舍，外有犁鉏、镢畚、祓袻之具，内有残简数片而已，别无一物也。见其人约有四十岁矣，品貌亦止如中人，蓬蓬然也。及其发一言，则如鹤鸣九霄，声闻天下。神明洞达，人不得而穷之。巫轶乃陈商侯之币，拜而致辞，曰：“盖闻夫子之道，上达乎百王，下溢于当世。寡君虽不肖，愿受教命。先君之世，慕夫子之贤。为王事不已于驱驰，故待于今也。敢请命驾。”伊尹亦拜辞曰：“吾闻有道之士，已不自有，人安得而有之，是以能实有也？今我耕莘野，而君以我为有道，我非有道人也，敢辞。”巫轶固请之三，尹终辞之亦三。巫轶乃还，是为一聘不出。后人钟伯赞曰：三春茅，碧瓦飞。槿编篱，金阙巍。可相代，是耶非。彼有大寇，失之无归。兹小偷耳，失可为。嚣嚣乎！陶陶乎！犁与钮，书与图。行矣子大夫！吾将曳尾于泥涂。<br><br>　　巫轶往返半月余耳，先在国中待商侯。侯既归，且告祖庙，以王命斧钺焉。既而中国近方诸侯来贺，葛垠仍不来。商于是乃修为国中事体，大纲小目，一一从头料理，重新整饬，片晷不遑坐卧。　　迟不数日，又敬命上大夫寿常赉币受辞，再来莘野，寻了伊庐，陈弓旌币帛，拜致辞曰：“神龙不以穴处之乐，而吸江海之枯，贤士不以山要之适，而甘四海之乱。无江海枯则穴处亦无乐、四海乱则山林亦无适矣！是以古人舍其小者，全其大者。今四海方乱，寡君惟是悯悯焉！不能夕旦也。夫子之道，忍其安之舍大道而矜小节。当不其然跂寡君之翘企也。敢请就驾。”尹又拜而辞曰：“夫摩空而坠者，不如跖地而游。饱食而僵者，不如空腹而动。吾闻之：安乐我者，危我者也；富贵我者，杀我者也。今山林虽陋，神往之间，自有先王也；四海虽乱，一室之中，自有太平也。我不用彼易此，为我谢商侯。显者自见，幽者自潜，不相及也。大夫无辱。”寿常固请之三，尹终辞之又三。寿常乃还，是为二聘不出。后人钟伯敬赞曰：不丹山，而烟霞。不碧水，而浮家。不白石，而神娲。十亩间，间咨嗟。孤材上，余熏华。九围狭，一室奢。吁嗟！粹莹之璧，可以万镒而售，亦可以斗粮而易。靓贞之女，岂不愿其有家？而不敢自为夫易得。彼能而曰不能，乐而日不乐。苟非真我知，则岂惟当世之寂寞？然使可以不能不乐，而令之不来。又安能达可行于天下？而命之寄，而孤之托。<br><br>　　寿常亦只得空费十日往返。商侯既闻答辞，自惭无德不能致贤者，乃怏悒悒，出入若有所失，如是数日。<br><br>　　有割烹氏者，原是汤母扶都从莘国而适先侯所带童子也。先侯以其人善，久命为庖正，遂氏为割烹，今亦老矣。割烹氏有隐识见侯之状，知侯之心也。侯正立于堂上有思，割烹氏正负鼎以之庖，过于堂下。故为延伫者，而熟视侯。侯见其有意也，问之曰：“汝庖正乎？延伫何为者？”割烹氏历阶而上，进言曰：“臣视夫君之若有所未能得也，臣之心若有所自得也。”侯曰：“噫！是有以进，寡人与汝盍言之。”割烹氏曰：“臣割烹者也，不知其它，但知夫割烹也。愿请以言。”侯曰：“可。”割烹氏曰：“臣之始事割也，见物之讹，不得其命，心旆旆也，手亦幌幌也。欲其止，未必止也。欲其行，未必行也。拟其斥钧，未必当也。习之三岁，然后鼓刀，若发机随念行，随念止，不知其然也。始烹亦然，虚火不固，实火不炽，急之不善，缓之不应。习二岁而后火如吾之情，候如吾之意也。且夫割烹非不美也，而味不纯。然碎非不易也，而体不恒。故函牛者求大鼎，得鼎矣求大薪，大薪大鼎不易得也。而天地鬼神之用，小者百之亦不能代也。及得其大，岂易置哉？善其地久，其时安心凝神以俟。夫和调之机，始则难燃，终亦不息；始则难糜，终亦不竭。故气纯而味真，功深而用宏也。是知诚求而后必得，坚忍而后有终，习熟而后中于神解，适于大用也。夫治天下亦犹是也。”侯闻言，悠然，会冷然，善怃然，而自失其忧也。命左右来掖割烹氏而拜曰：“寡人敬奉教矣！今而后，庖正谢若事，而为寡人保傅也。”割烹氏辞曰：“臣岂以若事进于君，反即遗若事哉？”侯贤之，听之也，而厚礼之。”乃即日命驾，亲自造庐求伊尹。才山门，忽报夏王有急命，欲尽起诸侯之兵，往伐蒙山之国有施氏，诸侯不得顷刻违命。商侯遂不敢行，只得一面托疾不出；一面使下大夫旬范往夏都，看动静陈谏；一面使上大夫、中大夫齐赉礼受辞，往莘野聘伊尹。<br><br>　　两臣于路咨嗟叹羡：吾君好贤如此。来到伊庐，又见伊尹，三陈元纁弓旌。两大夫齐拜，致辞曰：“寡君闻夫子之道，上配于禹、臯，是非有尧、舜之主，不能臣也。惟是寡君，敬慕之切，愿获一见。且奉大道，旅馆敝邑，寡君为弟子，朝夕受诲。若夫子见寡君之愚昧，真不可教，而后再遂高举，是在夫子。若其犹或隙昫可受化诲，愿卒受师业，亦不敢臣也。且寡君不独已以为师也，实欲上荐之天王，以救天下之民。夫子所抱尧、舜、禹臯之道，固欲行之者也，得无意乎？寡君旦暮欲早受教于夫子，其终弃寡君，如夫子之道何？”伊尹受辞，毕，不觉油然感动。怃然叹息曰：“噫！君乐善至如斯乎！”乃幡然改，肃然拜受命曰：“子寤寐，先王之道，岂若身见先王而相与见之行事乎？予非禹、臯也。而君之乐善，则尧、舜也。不行何待？”遂受聘治行。<br><br>　　且说这伊尹本是树窟唝里出来的人，上无父母，中无兄弟，孤穷一身。受得有莘国五十亩田，又不能独耕，年年请雇同井余夫来共耕，分去粮食。又不肯营心生业，又不学如今人积谷卖钱。若有余的，有窘急之人求就，与他去了，又不晓得去问他取讨。那夏末时人也，有些像近世人，不讨便不还。尹又不肯学如今人打个会，请个人情，告个助儿。只自有剩粟，便买了些竹简子、木板子、铅锥子、铁刀子，写画图书玩。无剩粟，只供牛种衣食用度而己。既无长者之命，便不自娶妻。<br><br>　　那莘国人，又都瞎眼。除了那一个莘先君有眼的，又死了。哪个知道他是贤圣人，该尊敬他？又哪个知道这农夫将来是个宰相，该拣他做女婿。只自安贫乐道，到了四十岁了。若学颜子，岂不死过了八年，久作孤魂了。既无妻子，便自平日也天奴仆。谁人肯投寡汉作奴仆？如此上中下俱无人，又谁人为尹治行。尹当日只自叫同井的邻家农人都来。那些莘野中百姓，向听见头一遍商侯来聘，还不信。还有人说若是有诸侯来聘，如何不去，还在家？又有人说商侯那边田没人耕，要请这个农夫去耕田。又有人说何不请我，即便去？又有人说想是商侯错听了。又有人说是大夫错寻了。到第二次来聘，众人才惊骇，来问来贺。问说如何不速去，想是拣日子？说到那边，想是不要自己去耕田，想是住间好房子，想是娶个婆子，跟个小厮，如何不去？闻说不肯去，便都背后说有这样好事，不去真没福，合该命穷。又说想是没本事，恐商侯看出他伎俩，怕去的。又说平日耕田的人，如何去见得诸侯？难怪他不去。是到了这番，两大夫官车数十乘，旌旗载道而来。元黄筐篚，陈于草舍。驺从仪卫，周满井里。众人越发惊慌，齐集来看，四围挤不开的人了。这同井七家之人，听见伊尹叫，如何不来？及到，伊尹便吩咐说：井田五十亩，烦七家公状纳还莘国之君。我所置黄牛牯一头，所积秋种一石，为我献与莘君，谢之，听莘君给他人耕。此地犁一副，赠张三。老银镢一副，赠李四。奇蓑衣一件，赠周五弟。其余四家，还有四石粮，各分一石去。又所种麦禾在田，听莘君去收。七家领命而去。尹自着一缁布冠，一白檾道袍，一双草履，携简编数帙，从二大夫之请，登安车，拥旌旗仪卫而行。莘野人才说是真个的，望送数里而已。后来听见他做了宰相，才人人悔说当初在此，不知道他，不曾结好得他，姻亲得他。岂不可笑？咦天下皆莘野也！只莘野不幸，逢着伊尹就点破出来耳！所以从古来，地方但出了圣贤，便成了个极丑的地方，为此故也。　　且说伊尹一行，到商国乃是三月三日。二大夫先遣人报知商侯。商侯独乘一乘垂帷而出，为托病故也。迎至三十里外，命左右于小街中，搭一棚，立俟尹来。尹至，下车，相望而拜，再拜乃升车。商侯请尹并车而行，归城。此夜庭燎如曙，侯入司馆，商侯定尹之宿而后去。<br><br>　　明晨尹起，欲见商侯于庭。而商侯已来馆，遂并拜于馆。侯尊尹上宾席，尹固让不得，乃分宾主坐。侯问曰：“昔帝尧之时，无贤不举。匪独上能用之，而其臣亦皆相荐，不自用者，何也？”尹对曰：“当彼之时，天地醇庞之气，人心未漓。且上位有艰难之事，而君相无富贵之乐。是以君位亦往往易于让人，而臣各效所长，无相妒也。”侯曰：“如四岳者，可不谓贤乎？且有一宜用之人，即金举，无少争疑惑乱，又何也？”尹曰：“其心公故也。未漓则诚，诚则公，故同也。”侯曰：“抑何其尽知人若彼也？”尹曰：“明故也。诚则公，公则明。即间有失于明，亦不害其为公也，而终归于明。故有公而未明者，未有不公而明者也。四岳举鲧，是偶失于明。然非其私也，故终亦无害。”侯曰：“上世之臣，有若彼之盛，后世安能得乎？”尹曰：“上世之臣之盛，非臣之盛也。使非有尧舜焦心劳思，求得人以治天下，则虽有臯禹益弃布满天下，亦俱作农夫牧竖。或终身勤勤，以养父母。或有妻子，则畜其妻子，无异于愚夫愚妇之伦。甚则孤独一身，以没其世。虽有高道盛德者，世不知闻也。故继之在其君。世有其君，则最荣藉者，圣贤也；世无其君，则最穷独者，圣贤也。”侯侧然曰：“噫！窃忆圣贤在世，即不居上位，亦宜有道，以自成其身，何至茕独无聊、少壮孤穷、老而独卧以没世也乎？所谓人纲人纪，又安有哉？”尹曰：“夫圣贤者，非自成其身之人也。愚者谋身，贤者谋国，圣者谋天下。如物亦然，鱼谋池，蛟谋海，神龙则谋风云而上天。君不见孔甲豢龙乎？使其失风云而不地，则固不及鱼虾之在池矣！何也？彼其巧力，原不在浅近也。今夫百姓志在衣食，算在币粟，谋在市井，见在门巷。所长者力役，所熟者管逐。使处之上位，则其才胶局而不可行听。其无位，则用其本。然得其本分，彼固能自养自计，以成其身也。圣贤则不然，所志者，明良之遇；所算者，经纶之事；所谋者，天地之道；所见者，古今之运；所长者，用人；所熟者，养心。若处之上位，则如神龙之在上天。不屑屑于巧力，而自能为云为霖者，此皆精诚之所运也。既不得位，则与百姓同其遇，而智力反不及于百姓。又不屑为百姓之为，非其力之当得不食也。然力之能得者几何？则馁之日多矣。非其人之所授而不衣也，苟无其人授之，则寒之日多矣。非有长者之命而不能自求女也，则三纲绝矣。使舜无尧妻之二女，宁终不鳏独乎哉？非有君相之求而不仕也，后稷非尧舜举之，则亦稚而弃儿，长而田畯耳。是则圣贤在生，当其世有其君而已，不则人纲人纪亦不得而自全也。彼降原之龙，所谓云雷变化又安有哉？臯弃之逢尧舜，所谓千年之蜃，一旦风云而上于天也。虽臣亦然。臣虽不及臯弃，而君固尧舜也。一日安车元纁，光遍闾井，取田畯为上客，是亦风云也。然天下之幽抱隐处如臣者，岂少也哉？正患彼不知君如斯之乐善也。即知之，亦不必自来。而君又不能遍孰察于天下而知之也。然不患人不知君，而患君不知人。亦不患君不知人，而患君无是心。君既有是心矣，是即尧舜矣。天下之贤者，自望君以为归。而天下之人，必有乘君所好，而荐贤者矣。又何患臯夔益弃之不得哉？且夫天心泽万物，故龙自兴而自行。君心泽万民，则贤自来。政自举矣！君惟益诚乃心，固徯天时，天命所凝矣！”商侯大悦，曰：“真吾师也，敬愿委身奉国以受教。”<br><br>　　遂请尹诣大庭上引拜。侯拜于东席之下，尹拜于西席之下。称师而不官。乃引元子太丁及诸子弟出拜。太丁等北面拜尹，西立东面而拜。又悉引诸大夫皆拜，诸大夫北面罗拜尹，西立东面而拜。拜毕就席设撰，行酒成礼。侯命诸大夫国人，咸听师规诲。复博访四方草野、贤士。命元子以下，俱就师、受学。设特馆居师。使巫帙赉礼往求于有男氏之女，以为师室。数日安排略备。而下大夫旬范自夏都回。不知来说夏桀何状，但看下回分解。