　　却说夏桀伐彤庭、巡天下后，归来日日为乐，犹以为不足。先王发在时，命桀纳有洛氏之女，是为洛元妃。洛元妃貌美而性严，色和而行端，盖贤后妃也。遇非其主，每不相得。前年桀从巡狩归，携有外方多美人来。桀于内院张宴，命元妃并坐。因命诸美人歌舞行酒，桀指一尤美者，谓元妃曰：“此妹之色，亦大不减于卿。”元妃避席，面谢曰：“妾闻事君以德，未闻以色也。”桀默然不悦。　　又去岁春月，内苑百花灿烂，桀携元妃入花间行游。见双蝶相合而扇，桀狎元妃曰：“此物亦有人情，两两相媚，奈何朕与卿不然？”元妃敛衽正色而对曰：“君王者，万方之主，是为万国所仪型。若内庭正闺阃肃，则万方顾化而成治；若亵狎不检，身失其正，则家淫国乱而天下叛矣！”桀曰：“此间何人见闻之？”元妃曰：“人君之言动，无微不彰，有于内必闻于外。故古之帝王，德谨于微而治起于闺阃也。”桀又默然不悦。桀虽不悦，却夺于正理，亦不敢诟怒元妃。故宫中诸美人虽多，媚色不过袅娜歌舞而已。无有知书识礼、能言能作、可以御众女而易元妃者。桀又时引内幸臣侯知性、武能言二人入宫，巧言令色说皮调谎，元妃又恶之。时谴斥二人，令出。桀心又不悦。<br><br>　　今年乃十九年，癸亥元日，是夕内宴。桀又狎元妃，元妃避席而入。桀终夕不快，遂密与二幸商议，安得才容巧妙言色俱佳的一个女子来凑个偏妃？二幸谋之于于辛，于辛密进言曰：“臣家东方素闻蒙山之国有施氏女，貌过于月宫之娥，态妙于姑射之仙，诗书技艺无所不通，真我主匹配也。”梁大喜，即召赵良、曹触龙与二幸等同于辛商议。赵良曰：“蒙山国僻在东海，兵强马壮，未必肯奉命来献。不若先以礼求之。”曹触龙曰：“若先言之，彼即嫁于下人，则虽得之，亦已无用矣！”于辛曰：“不如不与之言，但搜索其过，失而伐之。仍一面遣人游说，一面胁之以兵，可以必得也。但恐彼兵强必拒敌耳！”桀大声曰：“即朕一人之力，可敌万夫，何虑其强哉？”触龙曰：“但恐兵出无名，彼无罪可伐，奈何？”赵良曰：“欲加之罪，何患无辞？只使人问豕韦氏，索他过失，自然有了。”遂遣于辛往问豕韦氏。<br><br>　　孔宾往返逾月，果然索得有了过失。道是有施之室用琉璃瓦，是他宫室擅天子之仪；有施之宫有三妃九嫔，是妻妾擅天子之御；有施之用珠盖玉杯，是使用擅天子之器。可以伐矣。桀大喜，遂一面传令东方各国诸侯起兵从征，一面亲自率六师出都城演武。　　桀手下有虎、豹、熊、罴四猛将，皆力举二千斤。手持兵器一百斤，射贯七札。桀将四将兵器一手持三件，双手舞四件，如回风舞袖一般。又将已所持二丈长大铁钩重三百斤，两头驾于大石，命四将自悬于钩中间，钩皆不屈，石亦不坏。桀双手抱而自悬之，钩曲如弓。用力一吊，两边大石皆裂。将钩屈圆，任为钩。命四将各扯一头伸之，尚如弓不得直。桀白手一扯，即伸。观者人人骇服。桀大笑曰：“以朕之力为大将而伐天下，宁有敌哉？”<br><br>　　克日举兵。报先到各国，各国皆应命。惟商国遣大夫来告，商侯患病，并问何以兴师之故。桀卒不言，恐天下议之。自豕韦氏外各国，不知其伐有施之故也。商大夫恐商侯得罪，用赂于赵良，求免调兵，良计之。商大夫请命，桀遂遣之曰：“既病不能兴师，姑免尔国。”于是商国得不从征。大夫归国。桀自于四月一日举兵东行。熊将在前，罴将在后，虎将在左，豹将在右，各将一师。桀与赵良等自将二师在中。一面遣于辛先行为说客，留曹触龙等守国。大师旬日行到兖方，豕韦、孔宾等诸侯来会，率师同行。又数日来到东海近地，望后六师及诸侯之师把蒙山国团团围住。<br><br>　　且说于辛奉命先到蒙山国，当今山东蒙山是也，有施氏先世所封。国君施独，夫人屈和氏，单生一女，名曰妹喜。真是闭月羞花之貌，沉鱼落雁之容。巧笑则林下风生，轻语如黄鹏妙啭。殆极人间之美，不可形容。不知何以闺门女子，遂名闻天下，惹大干戈。可知美色者，祸乱之胎；冶容者，丧亡之具也。　　于辛来到国中，先用礼讲，陈币帛于施独。果然不允。说：“寡人只此一女，留以选善婿专门养老，立子继国，安能献王为宫人？使他受一世凄凉，终生怨恨。尔王弃道好色，不久败亡，何礼之有？”却礼不受。<br><br>　　随即境上报到，夏王自统大师到来。施独曰：“王设计求女，又起兵，此何名也？”报道，问僭用王者宫室、妃嫔、器用之罪而来。独大怒，即令大将吞英、昌勇二人领兵车数百乘出城迎战，一面令狱官将于辛拿去囚禁了。<br><br>　　施独有个贤臣，曰雍和，已告老在家。闻国有大故自来问知，乃曰：“吾君须详细。夏王虽然不道，然共主也。又兼诸侯，安能敌之？且安可囚其使也？不若用一和好近臣，陪奉使者于馆外面，禁之。勿令作内应。且看兵出如何？若不利，还须着这使者解和。且君之女终不免嫁人，况于王乎？女之美闻于天下，此岂常人之所得而有也？凡物之极者，藏于幽密而耀于四海，不有大善必有大凶，非至德无以胜之。今君去一女，未必祸也。王得君女，未必福也。君当裁之。”施独依计，命内臣葛天生陪于辛入馆居住，将于辛从人俱监守在内。<br><br>　　于辛带有珍宝币缯，将来馈送葛天生，并赏赐守馆之人，使人人喜悦。乃进言于葛天生曰：“施君不知时势，妄自执王。吾王实为取施君之女而来，非问罪也。”天生曰：“取女何故兴兵？”曰：“不兴兵则恐施君不肯从命，乘而嫁人耳。且王之取此女，实作正妃，非作宫嫔也。”天生曰：“如此则何不先言之？”曰：“先言之则恐诸侯不服，而贵戚危疑也。王之具师朝中，实不知为何而来？独我知之。先来说礼，实大有益于施君，而施君不知也。”天生大悦，即内言于屈和氏。屈和氏言于施独曰：“适雍和亦来言此，但今已出兵迎战，且看胜败如何？再作商议。”说犹未罢，外间急报，兵败城危。<br><br>　　施独慌忙出问，报，乔英、昌勇分左右各将三百乘兵车，出西门接战。乔英接住夏王兵，昌勇接住豕韦氏兵。夏王前军熊将交战，被乔英杀败。不意夏王神勇，自持长大铁钩乘大车出阵，竟奔入乔英阵中。每一钩，绰劖刷刺杀伤数人。乔英于车上用戟架隔不住，被夏王一钩穿心挑起了。从兵大败，弃车走回城。右边昌勇与豕韦氏大战，未决，见左师已败，夏王兵来合势。昌勇慌忙退走，都大败进城来了。时四月十八日也。施独大惊，急令四门坚闭。三军一面坚守，乃唤雍和等来议事。雍和曰：“固宜不敌夏王之勇，闻于二十年之前，岂待今日哉？君何爱一女而亡国，国亡女何往乎？君莫若及今献女，还可成好交结。”施独使葛天生速入问夫人。夫人屈和氏问女妹喜，曰：“汝知数日来外间祸事否？”妹喜曰：“窃闻战鼓之声，心甚忧之，安得不知？”屈和氏曰：“汝知兵从何来乎？”妹喜曰：“儿闻之夏王之兵也。”屈和氏曰：“汝知兵之何以来乎？”妹喜实知之，故羞默而不言。屈和氏曰：“兵来乃为汝也。汝父与我只生汝一人，故爱汝备至，当择良婿与汝图。汝常随父母，父母不合迂执，迟误汝青春，使汝及笄犹未适人，遂惹此天来大不测之祸。若使随高就下拣人嫁汝，岂有此事？昨日夏王先遣人来聘汝，汝父又不合。忧汝太过，恐汝进宫受一生凄凉，不许他。不想大兵压城，危亡在旦夕。昨葛天生说王使有言：‘夏王实图汝去作正妃。’不知真假何如？但事势危急，非汝不能救老父母及城中数万人性命也。汝意下何如？”因涕泪俱下。妹喜颦蹙低首，掩挟隈腮，跪而泣曰：“儿身父母所生，以儿之身，反贻祸于父母，就死在父母前，可以免难，亦甘心焉！若使不能免难，任从父母主张也。”屈和氏泣扶起，言曰：“儿勿伤情，我言于父，差人去纳款夏王，以求和好。将汝许他，他决以礼娶汝去。汝这般乖巧，只怕有好日子过度，也未见得。儿勿伤情。”妹喜拭泪而起。屈和氏命葛天生报施君，可许夏王女，求和罢。施独遂使雍和请于辛到庭上陪礼谢罪，说愿许女求和之情。于辛大喜，即请施君遣使同行，施独为于辛整饬车马、仪卫，使雍和受辞，奉璧及币帛之礼并牛羊酒食犒师之物，开门出城，直诸夏王军前，纳款请罪。<br><br>　　于辛先见了桀，说了上项事情一遍。桀见于辛来了，早已五分欢喜。又知肯以女求和，便喜十分。乃命雍和进见。雍和陈辞宛转，桀又喜。便受施君璧帛犒师等物，赏雍和纻制丝表裹。当日已暮。<br><br>　　十九日命于辛领了侯知性、武能言二内臣赉了珠冠、宝帔、金花、文锦、币帛、牛羊、酒果等各礼物进城，即日娶女。施独接待了来使，受了礼物。对屈和氏说：“须说过从容日把才好，太急奈何？”施独告于辛，于辛说道：“我王性急，这话回复他不得。君即从命为是。”施独与夫人俱无计可施，只得来问女妹喜。妹喜曰：“此何难事？父可垂帘于堂中，叫他内臣到帘外。母可引儿上堂，立于帘内。儿自有话发落他。”施独从之。设帘于半堂，命群臣远立堂下。请侯、武二人立帘外，于辛远立，葛天生立帘傍内外之间。妹喜与母出堂，于辛等但闻环佩铿然。侯武系于帘下，谛听妹喜命葛天生曰：“引王使于帘外见我。王既聘我，我即其主也。”于辛闻言，大惊。天生引侯、武二人中立北面，就帘而拜于后。妹喜于帘中南面受拜。礼毕，乃命立听。妹喜言曰：“天子命贤使臣来问罪乎？加礼乎？”侯、武二人对曰：“君王闻内主令淑，特遣下臣行礼聘内主以为妃，非有他也。”妹喜言曰：“既行礼矣，礼者吉也，兵者凶也。吉则缓以情言，凶则暴以威劫，必不俟矣！今大兵围城而不解王命，即日而娶女，毋乃类于威劫也乎！又安所云礼？今王命娶女，岂不愿福而乃从凶？国君生女，上嫁于王而不择吉，匪特国君与女之丑，实王之丑也。敢烦贤使反于王前，称小童此意，上渎天听。若王宽其罪，三五日以为期，使得顺父母之命。若其不许，有死而已，不用命也。虽灭家国，实负王心，枉劳贤使矣！”言毕而退。娇喉宛转，妙舌轻调，鸣鸣嘤嘤，如泣如诉之声，犹在帘际。<br><br>　　于辛等听之，魂魄俱飞，心志丧尽，不能凝立，伏地而拜送之。领命下堂。于辛谓侯、武二人曰：“是天生异人以配我主也。我等此行大有功矣！”二人皆喜曰：“以此告君，万无不听。”遂三人同出复命于桀，详述妹喜所言之情。又极夸妹喜之言，宛转清彻，其妙才雅致如此如此。桀闻之，亦魂魄飞动。大喜曰：“是真吾妃也。”即命三人再入城通好，许以退兵三十里，约从三日内女行。<br><br>　　施氏通国大许。当夜夏桀退兵三十里。次早二十日，施独命其夫人一面治女行奁，自己一面率臣下出城朝桀。桀以礼接见，仍谕以速送女归。施独唯唯而退。那桀手下臣士将帅，俱各纵军士，劫掠蒙山地方周围士大夫百姓人家，食其酒肉，淫其妻女，劫其财货。诸侯之兵亦大家效尤，都倚桀之凶威，一概妄为如此。这蒙山国只为了一个美女，城内虽幸免杀戮，已成和好；城外还遭这等荼毒，坑得人家吊死多少不受辱的贞女烈妇，又坑杀多少倔强逢凶的士民。施独稍稍知之，对屈和氏道，不如早打发女儿去罢。”遂于二十一日，施独夫妻自送妹喜艳装出城，来朝桀于行营。桀意就留妹喜营中歇宿，缓缓发遣诸侯。妹喜便令葛天生传奏苴：“天子至尊，岂宜野宿路处？愿先发一军，护臣妾先行，君王自发遣诸侯振旅还国。臣妾待之于国门之外。”桀既见妹喜娬媚娇娆，心神已昏。又闻奏说宛转真情，思难禁。但喜之之极，不得不顺其意。便说所奏甚有理。施君夫妻不能遽舍女独行，便请亲送女到王国。桀喜从之。<br><br>　　桀带有宫娥，多命分二十人往伴妹喜。又分内侍一人武能言往与施君夫妻一同护送。领一师之众，百乘之车先行。施君自留臣下守国，而亲送女。桀自发放诸侯，犒赏卒徒，班师而归。三军遂行，五月五日便到安邑夏国。<br><br>　　六日，散兵，设朝。施独、屈和氏以妹喜入朝，桀命曹触龙等享施氏夫妻，以次厚遣归国。桀自携妹喜入宫，便命设宴于别宫，立妹喜为妃，合卺为乐。妹喜亲拜奏曰：“君王既不斩刈臣妾，使得至宫禁，以山野腐草，蒙甘雨露，望处以得所使。得稍睬微命，长侍君王之侧。虽为承滫受溺之婢，亦幸矣！奈何过施恩宠，骤不循轨？恐令臣妾反不能为生。愿君王命驾先与元妃相会，便引臣妾朝见元妃。然后君王与元妃会燕，使臣妾得脱簪执斝，跪侍席下，以周旋君后饮乐，妾之分也。”桀听得这般温柔软美微妙娇辞，一发昏了，哪顾得这多道理。只口说爱卿言之有理，只今日且不能如是。朕思慕爱卿之意，务必少慰。遂尽叱内臣及宫嫔之稍长者皆去，独留平素极爱狎的小宫娥，左右执壶。及庖婢捧撰，歌姬奏乐，引妹喜并坐，行起酒来。坐间，便恣谐谑调弄，妹喜娇羞怯让，弱不能胜。数巡酒后，桀已不待毕宴，携新妃入锦帐。令小宫娥代脱衣御妆，嫣然一枝如昆山片玉，把妹喜轻轻偎抱着。<br><br>　　但他两个各撞着一句古言：妹喜撞着个“得此戚施”句。当初父母要为他择妙婿娇郎，不想到媚桀这凶人也。桀撞着个“哲妇倾城”句，做个人主立妃奈何？茹尤物以为殃。再有后论不题。<br><br>　　且说桀既求得妹喜，美艳才巧过绝天人。哪复知世间更有要紧事，便死亡在旦夕也顾不得。一连昼夜为欢，无有断绝。日午而起，以为未晨。起而新妃晓妆色，王亲整以为方旦也。妆罢即宴，宴即歌舞。众姬之歌，桀不以为乐，妹喜辄自起舞。妹喜一开喉而天下无人矣，妹喜一举袖而天下无容矣。拟其歌为七言十绝，其一曰：苍虬飞海涝天街，输得龙宫度晓咳三十六环齐舞袖，一时吹拥上阳台。<br><br>　　其二曰：一天春雨度春风，带日舞风上玉楼。　　二八云鬟低揉乱，不禁恩爱泪交流。<br><br>　　其三曰：娇羞初度入君门，入得君门便爱君。<br><br>　　一度君恩零乱后，意慵难复理春云。<br><br>　　其四曰：君恩好处不胜愁，意又怜君脸又羞。　　嫩柳啼莺声款款，落花随水恨悠悠。　　其五曰：落红如泪锦斑斑，赢得君王带笑看。<br><br>　　几度对君合玉泪，欲言还怯又承欢。<br><br>　　其六曰：不知窗外日头西，犹替君王揽玉衣。<br><br>　　生怕晓寒侵悄梦，更将温玉代柔丝。<br><br>　　其七曰：柔荑温玉服君王，初夏重衾尚怯凉。<br><br>　　几度玉龙翻暖浪，君身何但锦衾良？<br><br>　　其八曰：深宫乐事夜漫漫，梦里还应唱合欢。<br><br>　　觉听午鸡疑是晓，却将纤手动罗幔。<br><br>　　其九曰：晓起深宫日已斜，雕龙宝烛绍春华。<br><br>　　朝饔尚未停歌舞，又卜开筵玩玉蟆。<br><br>　　其十曰：欢歌妙舞乐洋洋，愿得君王万载长。<br><br>　　留恋春风玉清里，莫教春雪度垂杨。<br><br>　　自此桀与妹喜昼夜相续行乐，不知有天日。直至半月之后，外间击鼓奏事者甚多。一向赵良摄理国事，众情不服。积人甚多，只要乱击鼓，良亦不能禁。激得桀哺天哺地出来设朝，果见无限臣民，拥奏国事。果都是奇冤异枉，田赋兵车的事。桀大怒曰：“有何要急，击鼓惊动宫中。”命武士将告奇冤异枉的人尽行斩之，以绝后来奏扰惊驾之端。将田赋兵车事，尽发太师赵良处问决。命左右将大鼓砍破了，再不许设鼓。吩咐方毕，望见殿下关龙逢等领几个臣士，像要来陈谏的，桀即忙命罢朝。诸臣免朝，国事尽托太师。自己转身入宫去了。自此后，任桀意，自出自入，再无人来惊动他了。时五月廿二日也。是时，商侯遣大夫寿常荐一贤士伊尹来夏都旬日矣。<br><br>　　且说商候自三月四日师尊伊尹，终日谈天人之奥、性命之微，明德之全功，新民之要术。夜以继日，欲罢不能。同心之言，其乐忘倦，亦如桀之得妹喜一般。同一爱慕而德色殊，同一契入而理欲殊，同一宠信而安危治乱兴亡一切顿殊。而后人冯犹龙铭之曰：曷旦爱日，江鸠呼雨。蛇蚓乘阴，鸡凫傒曙。之数物者，将画天地而处。彼君子喻贤，小人喻色，又胡不如此？吁嗟乎！一登天，一崩渊，一心耳，用者悬，贤贤所易，则曰学力。好德不如，圣人去亟，国命亦几乎息！而况乎尽绝臣工，沉酣于宫，安得不驱？鱼就淙而驱雀入丛，盖其惟日不足者尽同。而特不同其为善之吉与为不善之凶。<br><br>　　原来商侯在商，尚不知策为何伐有施，大夫旬范回报行命，免从征而已。夏都亦不知也。商侯聘伊尹，本父命，要佐天子，救天下之意。正与尹商议化诲夏王之道，尚不得要领。闻说夏王得有施服而班师。遂请伊尹就夏。<br><br>　　尹亦极知王不可回，夏不可救，行亦徒行，就亦徒就。侯亦知其不然，但曰：“尽先公之心，尽台小子之意，尽夫子之才，且就之也。”尹承命而行，侯与上大夫寿常随之。致辞荐贤，即贺胜师，且观王近日行事。于是尹与寿常至夏城。桀已于五日前回都矣。举国之中方知是为一女子，索伐有施。而关龙逢者，还国之日不便进谏，欲待次日。而本日桀入宫，即半月不出矣。费昌者优容默忍，不浮不沉，不言一事，以自全，实韬其才智以有为也。伊尹等便主于费昌之家。盖尹之主昌，自是择昌之贤，而昌既知尹，然后知商侯之圣也。尹等待夏王出朝，日待一日，只管不出。尹欲去，昌等固留以待乘机，尹亦欲亲见之。<br><br>　　直至旬日后，乃五月廿三日也，夏王忽然临朝。费昌与国中元士辈陪伊尹、寿常，从关龙逢等进朝。正见桀盛怒，发落百姓。堂下土民塞路，朝臣不得前，而桀已命杀多人矣！伊尹叹曰：“噫！是尚可以复生乎？乃有奇冤求明而自益之。是生不能明，诚不如死以诉于上帝也。”龙逢等直待得发落完，急引臣士进，而桀已退朝。此伊尹第一就，只落得与费昌讲十日好话而已。昌欲更留，伊尹曰：“美色迷心，无复好德之理，不如且去。”遂辞费昌而复归于商侯。是为一就桀、一就汤。费昌送尹三十里，洒泪而别。<br><br>　　尹与寿常自还商国，以五月廿四日离安邑，六月二日至商邱。商侯闻之，出郊迎。问曰：“夫子何以遂返乎？”尹曰：“美人进矣！尚未获一见也，复尽诛冤民。”侯拊膺而悼曰：“呜呼！斯民之不幸而至于此乎！”尹曰：“殆将更甚，予往获其国之贤臣费昌矣！居且治国，以观其变。”侯仍奉尹于馆。尹问有贤人来归否？侯曰：“无之。”尹屈指计曰：“是将有来者矣！予就君已三月，天下岂无一知君者乎？”<br><br>　　居果不半月，而莱朱至矣。莱朱者，奚祁之后，始封于薛。豕韦氏并吞其国，宗亲奔窜至于莱夷，即今莱州也。奚氏客居于莱土，因而氏莱生子，名莱朱，有赤蛇之样，故字仲虺。仲虺幼而玄同，长而博洽，有大略，不务小节，深明帝王之道，薄世俗之迹。谓天下，上无君，下无民，不可有为，晦德不彰。及闻商侯三聘伊尹之事，遂作而叹曰：“尧舜出矣。”乃仗策而来归商侯。<br><br>　　侯闻之，与伊尹同具车出迎于东门之外，并车入城，相与讲论天德王道。尹所言，朱所契。朱所言，尹所契。与侯三人，道同心一。侯大悦，请朱附尹而居。即令人迎其母及妻子来。自是侯以尹为师，朱为傅，一德为政。而后半载，庆辅自徐杨来。又后一年，湟里且自雍州来。不知何为？下回分解便见。