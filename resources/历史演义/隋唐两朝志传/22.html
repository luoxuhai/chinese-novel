却说凌敬起行，不一日到了濮州，先投客店安歇，次日整衣冠来见义臣。先于邻近访问，土人答曰：“此去离城五里雷夏泽中，前有一人，不知姓名，自言姓张，人只呼为张公，今在泽畔钓鱼为乐。”敬曰：“此必义臣也，但此人不得见面，如何是好。”即邀土人引路，称为远客，因与径入。遥观雷夏景物，茂盛不已，果然山不在高而清，水不在深而秀。松柏交翠，猿鹤相随，观之不足。忽见一人，苍颜鹤发，气宇轩昂，头顶斗笠，身披蓑衣，在船上垂钓。自歌自饮，似有酒酣之状。乃自吟诗云：来往烟波无定居，生涯蓑笠外无余。<br><br>　　闲垂雨鬓犹如鹤，只把孤竿时钓鱼。<br>　　月浦泛舟歌款乃，雨篷归岸挂萧疏。<br>　　愚人误认金鱼贵，多少萦心不自知。<br><br>吟罢又饮，又吟一绝云：山雨溪风卷钓丝，瓦瓯篷下独斟时。　　醉来睡着无人唤，流下前滩也不知。<br><br>凌敬闻其吟，与家童曰：“此真隐者之乐，吾不如也。”<br><br>近前视之，乃一老叟，正在饮乐。凌敬对岸连声叫：“买鱼，买鱼！”那老叟睁开醉眼，看岸上是一儒者，葛巾布袍，笑容可掬，即撑渔舟至岸，系于绿杨深处。敬曰：“故人别来无恙？”义臣曰：“汝乃何人，跑上岸来？”敬曰：“敬自别太仆许久，不想太仆须已苍白。忆昔相从，多蒙教诲，至今感德不忘。今日相遇，如拨云观日矣。”义臣曰：“每想子肃，一日不见，如隔三秋。今日天赐一会，吾之有幸，不知足下今归何处？”<br><br>敬曰：“自别之后，身无所托，因见窦建德有容人之量，以此归附于夏，官封祭酒之职。因想吾兄，故来相访。义臣邀入草堂，设席相待。<br><br>酒行数巡，敬令从人取金帛列于义臣面前，义臣惊曰：“何谓有此？”敬曰：“此是夏主久慕公德，特令某送此礼物以献，恐不得见，故假以远客为名，庶无嫌疑也。”义臣曰：“建德，吾之仇人，如此见爱，有何功以受此乎？”敬曰：“目今炀帝被弑，群雄并起，各杀郡守以应诸候，盖为百姓除害，以安天下。凡怀一才一艺者，尚欲效用，太仆抱经济之略，负孙吴之策，顾乃栖身蓬蒿，与草木为休戚，空老林下，诚为可惜。今夏主仗义行仁，改称帝号，四方响应。闻太仆之名，特来聘迎。太仆及时应召，救民于水火之中，致君于尧舜之盛，夏之君臣望太仆久矣。”义臣曰：“忠臣不事二君，烈女不更二夫。吾为隋臣，不能匡救君恶，致被逆贼所弑，不能报仇，而事别主，何面目立于世乎？”敬曰：“太仆之言谬矣，今天下英雄各自立国，隋之国祚已灭绝矣，何不熟思之？欲报二帝之仇，不若归附夏主，借其兵势，往诛叛逆，岂不称太仆之愿乎？”义臣猛然悟曰：“足下此言甚极有理，吾见建德亦能屈节下士，又无篡逆之名，若能允吾三事，即去从之，不然，决不去矣。”敬曰：“是何三事？”义臣曰：“一不称臣于夏；二不愿显我姓名；三擒获化及，报得二帝之仇，则当放我归还田里。”敬大笑曰：“只这三事，夏主何所不从。”<br><br>凌敬上马欲回，义臣嘱曰：“此去曹濮山，有强寇范愿，极是骁勇，领盗数千，皆敢死之士。远靠泰山以为巢穴，每来二州抢夺客货。即今山寨绝粮，四下剽掠，足下收得此辈，同回夏国，助振军威，足能灭许矣。”义臣附耳低言，不过数语，凌敬点头，随即辞别回去。丽泉诗云：<br><br>　　隋国群雄势未分，独公谋策最机深。<br>　　不臣夏主何名利，只尽报仇一片心。<br><br>此时窦建德朝夕训练军马，欲征讨化及。众臣言凌敬去聘杨义臣并无消息，暂且按兵不动。忽人报唐刘文静赍书至，建德接书，拆开读之，书曰：唐秦王李世民端肃书奉夏国大王阙下：恭惟受天明命，适龙飞于东郡；乐任群雄，遽凤舞于交河。<br><br>即今大王安化于河北，实据夷狄之衿背。郡知其策，则矢石不试；一失其御，则疆隅屡惊。迩来化及逆贼拥兵魏县，肆其奸雄，若不与众同诛，实为神人共愤。且非世民关外之仇，固是大王河北之患，望兴一旅之师，合剪孤兵之贼。所获宝女，悉纳夏国，若得土地，均分于唐，岂不美哉？所言惟大王察焉。<br><br>建德看罢大悦，谓文静曰：“此贼吾有心讨之久矣，奈天时炎热，操练军士未熟，暂自停止。今已兵精粮足，正欲动兵，纳言回报秦王，不必远劳龙体，只消遣一副将领兵前来，与孤同诛逆贼，以谢天下。”文静曰：“臣奉使之时，秦王兵已离了长安矣。”建德曰：“汝可速回止之。枉费了钱粮，人马浩大，远来无益。”<br><br>文静辞归，建德退入后殿。曹后来迎，请曰：“今日退朝何晏也？”建德曰：“适因唐国秦王书来，合兵讨贼。与众臣商议，今已吩咐整理军马粮草去了。择日起兵，领宋正本等留守乐寿。”曹后曰：“陛下圣见虽当，未可即行。今北方总管罗艺投为唐将，截我后路。王须拔号称漫天王，被罗艺射死，部下余党魏刀儿，此人骁勇，因须拔死，代领其兵十万，据守深泽县中，自称魏帝，剽掠冀、定等州，实为后患。化及弑君篡位，于理当诛，不先扫清河北，未可便议南行。况凌敬未回，今数年与刀儿相持虽好，尚难靠托。不如乘其不备，袭而击之，除却后患，此万全之策也。”建德喜曰：“此军机之事，非汝妇人所得预闻，吾意决矣。”次日，建德调遣精兵十万，命刘黑闼为征南大将军，高雅贤为先锋、曹旦为合后，迤逦进发。<br><br>却说建德先自选下歌舞女乐一十二人，使人送献刀儿，令其北拒罗艺，东防夷狄，待吾诛灭化及，即将隋宫妃嫔宝物相饷。刀儿大喜受之，实信建德有寄托之心，坦然无疑，昼夜溺于酒色，自以为安。至是建德兵起，称言讨贼，离城三十里扎了营寨，留辎重固守老营，选精兵十万掩旗息鼓，夜行直奔深泽。原来刀儿见建德献送女乐，自以为得志，昼夜淫乐，不治军旅。不料建德人马聚至城下，内外一无知者。刀儿正在昏醉之间，忽见守城人报：“甚处军马，一夜把城围得铁桶相似，鸣金击鼓，喊杀连天。”刀儿听言，惊得魂不附体，手足无措，随领将士登城视之。只见四下人马团团围守，铁骑丛中，拥出一员大将，黑面黄须，金盔金甲，犹如天神之状，乃夏王建德也。建德在马上传令，厉声大呼曰：“有能将刀儿绑下城者，官封极品，镇守其城。若有不从告谕，城开之日，尽皆杀戮。”言未绝，忽然一将提刀直上城来，大叫曰：“魏刀儿残暴不仁，轻贤重色，留此逆贼何益！愿随者便来。”百姓视之，其人面如活獬，目若朗星，河间人也，姓关名寿。本人是王琮部将，琮降建德之时，染病在床，后来深泽依傍刀儿。刀儿怪关寿傲慢少礼，不肯重用，屈沈于此。当日叫百姓同杀刀儿，袒臂一呼，相从无数。关寿杀上城头，一刀砍刀儿为两段，提头上马，引百姓出城投拜。建德大喜，随即入城安民。史官诗云：<br><br>　　刀儿挺恶乱江山，观见雄兵心胆寒。<br>　　女乐荒淫真败事，果然皆顺夏君言。<br><br>建德将刀儿首级悬于城门，众将引关寿来见建德，大怒曰：“刀儿与汝无仇，杀之不义也。人人效此，必怀二心。”令斩之。刀斧簇下，关寿性命如何？<br><br>总批：太仆不即从建德之聘，盖以忠臣不事二君为嫌耳。若化及理所当讨，故秦王致书夏国，望同兴诛逆之师。刀儿势所当除，故建德馈以女乐，致其有荒淫之恶。先河北而后议南行，曹后之言诚是也，孰谓军机之事非妇人所知哉？<br>