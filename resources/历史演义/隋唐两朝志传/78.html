近臣对曰：“夷狄自古为中国患，今幸破亡，不悉迁于河南兖、豫之间，分其种落散居州县，教之耕织，可以化为农民矣。”帝将从之，阶下李百药进曰：“不可。”帝曰：“汝意如何？”百药曰：“突厥虽是一国，然种类区分，各有酋长，可因其离散之，众各署君长，使不相臣属，则国分势敌，不能抗衡中国矣。仍于定襄地方置都护府，为其节度，此安边之长策也。”魏微曰：“不然，戎狄人面兽心，弱则请服，强则叛乱，若留之中国，数年之后，蕃滋倍多，必为心腹之疾。昔西晋之时，诸胡与明，杂居中国，郭钦、江统二人者，劝武帝驱除塞外，以绝乱阶。武帝不从，后二十余年，伊洛之间遂为膻裘之地。此前事之明鉴也。宜放之使还故土。”<br><br>言未绝，中书令温彦博出曰：“非也，王者之于万物天覆地载，无有弃物，今突厥之众以穷来归，奈何弃之而不受乎？<br><br>孔子云‘有教无类’，若救其死亡，授以生业，数年之后，悉为吾民，选其酋长，使入宿卫，彼必畏吾之威，怀吾之德，何后患之有？愿陛下详之。”帝曰：“汝之所见甚善，正合朕意。”遂用彦博之策，处突厥降众。于是，东自幽州，西至灵州，分突利故地为四州，分颉利之地为六州。左置定襄，右置云中二都督府，以领其众。封突利为顺州都督，颉利为右卫大将军，苏尼失亦封郡王，其余酋长皆拜将军中郎将，布列朝廷，五品以上百余人，因而入居长安者，计以万家。丽泉有诗云：<br><br>　　李靖兴师征突厥，神机妙算果然高。<br>　　直须剿灭无遗类，应使夷人识俊髦。<br><br>是时，上皇闻擒颉利，叹曰：“昔汉高祖困于白登，不能报仇，今吾手能灭突厥，吾付托得人，复何忧哉。”因召帝入，与贵臣十余人及诸王妃等设宴庆贺。酒酣之次，上皇亲弹琵琶为乐，乃召颉利入宫，上皇曰：“汝戎狄之人，亦有此乐否？”颉利曰：“此正吾胡人所作，流入中国，何无乐乎？”上皇大喜，遂命颉利起舞，冯智戴咏诗。既而笑曰：“胡越一家，古未有也。”上皇取玉爵饮酒，就将玉爵赐之。二人拜谢，群臣迭起为寿，帝亲自捧觞进曰：“今四夷入臣，皆陛下教诲，非臣智力所能及也。”是日尽欢而罢。宋贤读史至此，赠胡越一家诗云：<br><br>　　可汗婆娑罢舞时，南蛮酋长咏新诗。<br>　　承欢乐凯家胡越，情未如儒也未奇。<br><br>时帝以天下承平，皆赖诸将之力，乃于正月上旬设筵，大会群臣及蛮夷酋长于玄武门。帝头顶嵌宝金盔，身穿赭黄袍，玉带珠履，凭高而坐。群臣依次侍立左右。乐声竞奏，水陆毕陈，文官武将轮流把盏，觥筹交错。<br><br>帝大喜，乃命二十八人各披银甲，执戟而舞，歌太平之曲。乐音嚎亮，极其清雅，号称七德之舞。众臣侧耳而听，暗称喝彩。太常卿萧瑀进曰：“古者，乐以象德也，陛下功德隆盛，治教体明，自古至今，未有能出陛下之右者。臣观七德之舞，形容未尽，乘今华夷将士咸集于此，可将刘武周、薛仁杲、窦建德、王民充数人擒获之状，逐一开具首尾行事，与众将士见闻，方能表陛下功德之盛也。”帝曰：“卿言谬矣！朕昔擒戮数人，彼皆一时英雄，着耀当世；况朝内之臣，亦尝北面而事之者，若表而出，使各观其故主屈辱之状，能无伤悼之情乎？”瑀拜谢曰：“陛下宽洪大德，非臣所及也。”<br><br>时魏征在侧，独低首不视。帝以目视之，问曰：“今日斯会，亦奇逢也，颂君臣功德，玄成何无乐乎？”征曰：“臣躯微量浅，不胜杯杓，故不暇观舞耳。”帝默然。房玄龄曰：“玄成文臣，不乐武事，以今坐致太平，偃武修文，特意如此。<br><br>然此果不足以为乐，可奏九功之舞，乃太平之气象也。”<br><br>帝从之，遂命童子六十四人，分列八行，各顶进贤冠、紫裤红褶长袖、漆芯履履，徐徐而进，舞于殿庭。乐音迭奏，唱咏和鸣，一动一止，皆循礼法，左右之人顾盼称羡不已，征亦审视。帝曰：“汝何观此而短彼也？”征曰：“近世之乐，只闻韶武，未闻有七德之称。今九功者以象文德，当此文明之世，正宜奏之，效尧舜之治矣。”帝顾谓左右曰：“甚矣，玄成之直也。有此直臣，何忧天下之不治乎！”是日宴罢，众臣皆散，自此数年，世享承平，万民仰德。<br><br>却说贞观九年四月上旬，帝御太极殿，正与群臣商议政事，忽内竖来报：“上皇夜来偶沾一疾，十分危笃，饮食皆不能进，宜速召太医调治。”帝闻大惊，慌入寝殿来见。上皇曰；“今吾病沉重，多是不久。”帝曰：“父皇何放出此言也？儿竭力以事，愿父皇万寿无疆。”上皇曰：“今年长安城门无故自崩，乃不祥之兆，吾故知必死也。然国家一事，重如泰山，若得其道，则为万乘之尊；苟失其政，则求为匹夫而不可得，汝宜慎之，以图悠久之计。”言讫，长叹一声，泪如雨下而崩。年六十六岁，贞观九年四月也。史官评云：隋末天下大乱，雄豪并起，而郑、夏据州，强威莫敌。赖太宗运策演谋，鞭挞宇宙，申商人法术，该汉高之奇策，官方受才，冬因其器，矫情仕善，不念旧恶，才举义不半载而成帝业者，于其明略最优也。真可谓命世之才，非后世之可及也。<br><br>宋贤范菊轩先生诗赞云：　　雄哉唐高祖，天下扫狼烟。<br>　　举止皆存智，行藏善用贤。<br>　　才驱数万众，约法十二篇。<br>　　豪杰同时起，谁人及李渊。<br><br>上皇既崩，百官发丧，一面具金棺银椁殡殓，停柩于白虎殿。帝挂孝痛哭，百官哀声振地。忽一人挺身出曰：“请陛下息哀，百官暂止，何不商议大事？”众视之，乃太史令傅奕也。<br><br>当时言曰：“上皇晏驾，天下震动，当出殿视事，以镇万国，何哭泣邪？”帝曰：“亲丧未寒，何忍遽出。”奕曰：“昔汉文帝短吏民之丧，景帝因而用之，后世称为明主。”帝曰：“诚如是，难逃不孝之罪。”奕曰：“陛下万国瞻仰，不可一日无君，可准遗诰视事，以从众请。”<br><br>帝尚犹豫，群臣再三复请听政，帝乃许之。谥上皇为高祖神尧皇帝，葬于献陵。帝与众臣商议陵墓高下之法，秘书监虞世南上疏曰：“圣人薄葬其亲，非不孝也。深思远虑以厚葬，适足为亲之累，故不为耳。陛下圣德，度越唐虞，而厚葬其亲，乃以秦汉为法，窃为陛下不取。愿依《白虎通》为三仞之坟，节损制度，刻石於陵两傍，藏书于宗庙，用为子孙之法。”房玄龄进曰：“前代汉高祖长陵高有九尺，光武原陵高有六尺，今九丈则太崇，三仞则太卑，请依原陵之制。”帝从之。<br><br>次日升殿听政，法令一新，百官各陈治道，设太平筵宴称贺。远近进贡来者二百余处。于是唐朝年丰岁稔，人物咸宁。<br><br>是年冬十一月，长孙皇后亦染病而崩，未知帝是如何。<br><br>总批：七德之舞，未足以慊玄成之意，及奏九功之舞，方始审视，益谓乐以象德，当此文明之世，宜效唐虞之治也。有此直臣，何忧天下不治乎？迨上皇晏驾，太宗不即听政，而惟先商陵墓高下之法，宜远近皆归，而人物咸宁也欤？