文静止之曰：“主公平生以义为重，未肯便居尊号，诸官暂各从长商议。”渊曰：“汝等欲尊吾为帝，不得明诏，是僭位也。”司农少卿裴之隐进曰：“离乱之时，宜从权变；若守常道，必误大事。吾等自去请诏。”渊再三推阻不过，恐军心变，只得依允。世民遂命百官随着裴之隐请诏。此时恭帝年幼，即令萧造草诏，愿禅于唐。制曰：朕在位一月有余，年当幼冲，遭天下荡覆，幸赖祖宗之灵，得李氏辅政。今仰瞻天位，俯察民心，炎精之数已尽，大历合归于唐。且神武之迹，既树于前，明德之辉，亦昭于后，历数昭然，已可知矣。特献国玺，追则尧典，禅位于唐王，唐王无致辞焉。<br><br>是日，萧造、裴之隐同百官赍丹诏并玉玺请唐王献纳。文静曰：“不可轻易。虽然诏玺已至，可筑一坛受禅，以绝天下之谤。”却令蒋佐筑一坛于长安城外，方圆九里，分布五方，各设旌旗，众臣皆依次排列。裴寂、文静请渊登坛，百官捧进冠冕诏玺。三让，乃受，南面而坐，受文武百僚拜贺，即皇帝位。大赦，改元为武德元年，赐百官爵一级。改郡为州，改太守为刺史。立建成为太子，封世民为秦王，封元吉为齐王。以裴寂为右仆射、知政事，刘文静为纳言，隋萧瑀为丞相府司录，窦威为内史令，刘弘基为行军总管，其余各据功封爵。<br><br>唐王既即帝位，恭帝遂退于长乐宫。次日，于正殿受朝贺之礼，唐王降诏曰：“逆贼宇文化及弑隋帝于江都，淫乱后宫，称孤改号，却又领兵西还。其子杨浩被鸩而死，此仇誓不同天地、共日月也。今朕已即帝位，赖卿等扶持，若不与炀帝报仇，何以为臣子之戒？朕今欲起倾国之兵，剿灭化及，为炀帝雪恨，朕之愿也。”文静对曰：“陛下初登大位，坐席未安，今又欲远征，苦劳神思，有费国用，非所宜也。”帝曰：“朕赖众臣之力，得立为王。未尝敢怠，今将一载矣，军马养成锐气，仓库即有储粮，不就此时讨贼，以定中原，更待何时？”于是命秦王世民为行军元帅，命御弟淮安王为副元帅，二人同领大兵十万，征讨化及。秦王辞帝，归于府下，商议调兵为队伍，以征化及。秦王分拨已毕，选定武德元年七月丙寅日出师。忽见一人，威风凛凛，厉气昂昂，豹头环眼，虎臂狼腰，径至秦王面前陈言奇计。众视之，乃京兆三原人也，姓李名靖，字药师，现为右将军之职。靖曰：“逆臣化及今权着炀帝手下精兵二十余万，锋势甚锐，未可轻敌。不如遣人去约魏公李密攻其右，乐寿建德攻其左，洛阳王世充蹑其后，我之大兵拒其前。贼人势逼，不战而疲矣。”秦王大喜，即遣刘文静赍书前去，约会各路诸侯起兵，俱至魏县讨贼。一面亲率大兵离了长安，径向魏县进发。丽泉诗云：<br><br>　　关内喧呼十万兵，秦王号令自鲜明。<br>　　旗穿晓日云霞杂，山倚秋空剑戟新。<br>　　千里霜威金钺重，三秋风色战袍轻。<br>　　与谁共挽天河水，一洗中原战血腥。<br><br>话分两头，不说刘文静赍书各处，先说窦建德自杀郭绚之后，居于乐寿，自称长乐王。又杀败涿郡薛世雄，领兵乘势来攻河间。河间府丞，义阳人也，姓王名琮，善谈兵法，胆略过人，朝夕训练士卒，与建德相拒。建德围之将及一年，不能得下。当时王琮在城内闻炀帝遇弑，即为二帝发丧，长幼咸穿素服，设位举哀。战士亦皆号哭，感动满城之人，如丧考姚，俱伤二帝死于非命。建德探听知之，悯其忠孝，乃遣祭酒凌敬人城吊问。小校报言：“建德遣凌敬来见，人无衣甲，随后不过数人。”琮命休放入城。乐旻进曰：“建德见我势穷，特使凌敬来说，何以绝之？放人看其言，可则从之；不可则遣之。就借彼口以达吾意，有何不可。”王琮从其言，凌敬欣然而入。琮曰：“祭酒此来何故？”<br><br>敬曰：“某今在长乐王帐下恭赞军机，待以上宾之礼。见足下负此大才，有忠孝之心，故不避斧钺，欲有利于足下。”琮正色曰：“建德，吾仇人也。侵夺我城池，何得多言？以汝有金石之论，放汝入城来，何期反以谗佞之语见说我乎？”敬曰：“非敢为佞，见汝有燃眉之急，特来为两家讲和。”琮曰：“有何损益？试为我言之。”敬曰：“近来四方争竞，人人思归明主，以炀帝尚在，不敢乱动。足下只宜固守城池，以尽臣职。今炀帝已死，少帝继亡，隋祚亦无遗类矣，何乃固执如此？且以一孤城，欲拒数万之师，不亦愚乎？”琮曰：“今吾视死如归，汝当速去，吾不降矣。”敬大笑曰：“足下所见错矣！且人在世，无非只欲得美名，求其富贵，以为子孙计。今足下固守河间已有日矣，为二帝发丧，极尽其哀忠孝之心，天地人所共知。况天下鼎沸，四海无适，城陷在目下，尚不自忖，执迷如此，有日玉石俱焚，悔之晚矣。不如随我归长乐王，立国安民，共诛弑逆，立不世之功，岂不为美？愿熟思之。”琮见敬言井井有条，沉吟半晌，喟然叹曰：“吾不得为忠臣矣！愿从君言，以救一郡生灵。但不能报二帝之仇，有愧于心，又恐长乐王不能容我。”敬曰：“长乐王宽洪大量，何所不容。目今举意，正在讨贼，必能伸汝志矣。”琮曰：“虽然如此，暂请长乐王退军，容我收拾，即便来降。”<br><br>凌敬辞别，回至营中，具说其事。建德大喜，遂传令兵退三十里安营，设宴以候王琮。次日，建德遣监军宋正本领兵往迎，建德自出辕门相接。王琮轻身入拜，建德慌下帐来扶起。<br><br>琮曰：“败兵之将，深感大王不杀之恩，当效犬马之报。”建德曰：“吾素知足下忠义之士，安肯加害。特令凌敬相请，辅吾立国，共保富贵。”琮曰：“某乃碌碌庸才，何敢当职，但可充执鞭坠镫之役而已。然二帝之仇不可不报，大王若与一旅之师，臣即先往，愿助一臂之力。”言讫，泪下如雨，捶胸而哭。建德国：“此事匆扰，吾必兴兵讨之。”作宴管待，王琮拜谢而散。毕竟还是如何？总批：李渊奉招登坛，三让乃受，非篡弑之比。却又起兵讨贼，以报场帝之仇，诚可为后世臣子之戒。看他命秦王、命御弟，规模何等井井有条，然以兵取而必曰“禅”，是未免袭衰世之迹也。