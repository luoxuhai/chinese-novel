　　却说赤眉、樊崇等起军至高陵，忽听炮响一声，山坡后一队军兵，当头一将，金甲银盔，长枪白马，手执降旗，上写“定国公王匡迎顺”。樊崇急出下马，施礼谓曰：“远劳将军至此，少获迎接，乞勿见咎！”匡曰：“将军扶德伐暴，天启人归，吾久欲起兵接应，共佐明君。奈天未假愿！今闻将军兵至，故伏道相迎，万乞姑纳为用。倘名成就，虽泉下亦相戴矣！”<br><br>　　崇曰：“将军文武拔萃，何故是谦？今幸不屈英才，肯护孤独，岂取背逆而忘哉？”言讫，二人大笑，遂合兵共连而进。<br><br>　　人报更始，更始大惊，急令李松领兵三万，出城迎敌。两军排列阵势，金鼓齐鸣。王匡出马，谓松曰：“更始残暴日肆，诬斩忠良，汝尚何苦力护而取辱哉？”李松大骂“背义匹夫！<br><br>　　不思更始与汝王侯之位，贪心犹未满足，交串贼兵，欺天反主，三合斩汝，以泄君恨！”王匡大怒，纵马直龋李松奋挺长戈，冲阵对敌。二人交锋，共战十合，王匡败走，李松跃马赶上。<br><br>　　樊崇见匡败走，急出助战。二人亦交十合，不分胜负。再令擂鼓，又战十合，樊崇诈败，李松追杀。赶至山坡，樊崇大叫：“王匡等诸将。”十万军兵齐出，四下夹攻。李松将寡，遮抵不住，勒马回走。樊崇率兵赶上。王匡兜弓搭箭，望李松奋射，中马而倒。樊崇急近拿住，令军绑缚，囚陷，余卒皆降。祟等乘胜率兵攻城。<br><br>　　至东门，把守校尉乃李松之弟李汛。赤眉令人谓之曰：“今吾主将樊大将军，拿获汝兄李松，囚陷于车，汝若早开门献，则活其命。倘再抗拒，汝生难活！”汛闻，即开门降献。九月，赤眉入城。<br><br>　　人报更始，言：“李松出阵，被赤眉大将樊崇活捉，复进攻城。把门校尉李汛开降，赤眉都已入城。陛下急将何治？”<br><br>　　更始闻言大惊，心惶无措。急跨上马，单骑奔走，从国城门出。<br><br>　　妻妾妇女随后哭赶，连声呼曰：“陛下既欲出逃，当下马谢城而去。”更始即下马，望城泣拜。复上马而去。<br><br>　　却说朱鲔复聚兵于洛阳，残害百姓，苦虐军民。帝遣大司马吴汉、朱佑、岑彭、贾复、坚谭等十一将，领兵五万，进击洛阳。各遵旨命去讫。<br><br>　　却说更始弃城，奔至高陵，妻子裸袒流落道途，帝闻之大惊，心甚忧悯，乃遣使下诏，封为淮阳王。诏曰：朕尝力谏皇兄，不自省察奸佞，而果贼衅相凌，祸起萧墙，悔思无及。今赤眉攻迫，弃舍城位，妻子裸袒于道旁，妾妇流落于村径。朕闻涂炭，甚切忧思！故兹颁诏，飞临封授淮阳王职。再谕吏士人等，敢有仍前故违诏旨，暗相戕害者，罪同大逆！故兹诏谕，宜悉宣知。<br><br>　　更始正于城衙独坐，闷想嗟吁。忽人报曰：“帝遣诏至，请大王出接。”更始急排香案，整笏接入。俯听宣读，仍依君臣礼行拜毕。众将拥扶就职。　　却说吴汉等诸将领军至洛阳，分兵围伏。令人报知朱鲔，言“吴将军四面排布阵势，兵如铁束，将军纵能插翅腾飞，今番决要拿斩！将军若早降，不失原职。如不愿从，祸临眼下”。<br><br>　　朱鲔闻言，默默无语。遂开城出降，接入汉兵至衙，安抚百姓。<br><br>　　十月癸丑，帝亲驾入洛阳，吴汉、岑彭、贾复、朱佑、坚谭等十一将军，引朱鲔降者齐出接。朱鲔进曰：“小将罪该万死！乞陛下仁恩宥恕！”帝大喜，遂封鲔为洛阳太守。鲔顿首谢恩，各护车驾入城幸南宫。见殿宇损坏，令坚谭监着校尉整造宫府，而于是定都。<br><br>　　却说邓禹于汾河击走左辅等，时刘盆子兵过，肆暴残虐，吏民百姓不知所归。邓禹乘胜独克，而师行有纪，皆望风相伏而迎。一日之间，降者以数千计。众号百万军会合即行，禹遂止之。暂停车马以抚劳百姓。乡村父老童稚，垂发戴白之人，满车下莫不感悦。于是，邓禹名震关西。<br><br>　　诸将豪杰皆进告劝禹曰：“今赤眉已占长安，击走更始，将军可急进兵，莫待养锐锋益，难与禁持！”禹曰：“不然，今吾众虽多，能战者少，前无可仰之积，后无转馈之资。赤眉新拔长安，财富充实，锋锐未可当也！然其盗贼群居，无终日之计。财谷虽多，变故万端，岂能坚守也哉！今闻上郡、望地、安定三郡，土广人稀，谷多畜众，吾且休兵往北，就粮养士，以待赤眉势败，方可图也。”遂不听诸将之言，引军往北进发。　　行至柯邑，凡经过各郡邑，皆开门归附。西河太守宗育，闻禹兵至，即领大军三万出降。邓禹大喜，遂令合兵一处。<br><br>　　却说帝于洛阳，忧思关中未定，而禹久不进兵，乃遣使赍敕，往北催邓禹，急取长安。敕曰：朕闻司徒邓将军，德报诸郡，可并尧也。今亡贼不攻，则同桀也。前者朕托关中于将军，则天下重事悉从所发。奚何舍政而窃小哉？长安更始，自赤眉侵入，弃妻逃走，吏卒人民遣遑无倚，宜速进兵剿除贼寇，攘解百姓之倒悬，系万民之心。<br><br>　　望一慰朕躬之思，二利兵家之快。今则久驻他邦，骚州扰县，而自专据，何其理乎？故兹敕谕，宜即加兵。倘再延捱，欺慢上意，垂示不贷。<br><br>　　邓禹开敕读罢，微微笑曰：“主上岂知吾意？”竟不从言。<br><br>　　遂分遣将兵，且攻上郡。令冯愔、宗歆守栒邑。二人争权，一齐上马，持戟相攻。共战十合，宗歆败走，冯愔跃马赶上，大喝一声，斩歆于马下。回至县衙，勒兵反汉进攻禹。禹急令使往洛阳，奏闻帝主。使者至，帝宣入问。使者具奏所事，帝曰：“愔所亲爱者何人？”对曰：“护军黄防极与善交”。帝度愔、防二人不能久和，势必相忤，即令使者回报，言“杀愔者必黄防”。乃遣尚书宗广持节诈降冯愔。广领命上马即往。<br><br>　　行至徇邑，令人报知冯愔。冯愔大喜，急出迎接，邀入衙内礼坐，谓曰：“公若竭力相扶，创成功业，富贵共之。”广曰：“蒙君不弃，当死相报，岂庸常哉！”至经月余，防果执愔，奔于洛阳献帝。帝大喜，乃赦其罪。<br><br>　　却说刘盆子居于长乐宫，诸将日会，各争论功，交头接耳，乱扰席前，并无一人畏服。至腊日，崇等设宴大会，请盆子坐正殿中。黄门吏卒，持兵跟护。其后文武公卿，皆列坐殿上，令女乐筵前歌舞，品竹调丝。酒未至中，一人出一书简，言欲谒贺。其余不知书者，皆起请为书名，各个屯聚席前，更相背向。<br><br>　　忽大司农杨音按剑骂曰：“诸卿皆老佣也！今日设君臣之礼，故下扰乱，不遵法律，儿戏尚不如此，何其对君饮乎！皆宜格杀。”众人闻说，竞相班斗，各奋持兵，互相杀伤无数。<br><br>　　殿上盆子莫能止之。卫尉诸葛樨闻之，遂勒兵人殿，杀百余人，方才定息。盆子惶恐，日夜啼泣，独与中黄门同榻共卧。但得内观主阁，而不闻外事。<br><br>　　若向时，掖庭中宫女数百千人，自更始败后，幽闭殿内，乏粮无食，掘庭中萝葡之根，或捕池鱼而食。有饿死者，因相埋于宫中。忽盆子至，各伏阶前，泣相告曰：“陛下登位，妾等数百千人，幽闭宫中无食，忍饿死者不可胜数，乞陛下仁怜，救妾众人残命！”盆子听罢，顿足嗟叹！遂令中黄门给米，每人数斗，各皆叩首谢恩。后盆子去，悉饿死宫中不出。　　那刘恭见赤眉众乱，知其必败，自恐兄弟俱遭所祸，密教盆子解下玺绶，与众辞让告归。盆子欣然即从。建武二年正月朔，大会诸将。刘恭先谓崇等曰：“自蒙诸君共立恭弟盆子为帝，德诚深厚。奈且未周一载，混乱日甚，想不足成大事，恐命死于他人之手，反无所益也！愿退为庶人，无穷感戴。”崇等听言，顿首起曰：“此皆臣等罪也！愿勿疑虑。”恭复坚请。<br><br>　　崇曰：“众立天子为生民之主，抚育四方，今式候固为请拒，宁欲事乎？”恭大惭而退。盆子乃下龙牀，解玺，叩头告曰：“今诸郡县官，遣吏贡献粮物，而盗贼依旧，辄见劫夺，流闻四方，莫不怨恨，不复信也。向且所立，皆非其人，不由所愿。　　今宁乞骸骨归乡，以避杀害之难，乞诸君哀怜耳！”言讫，泪下如雨。崇等诸将莫不哀怜，乃皆顿首告曰：“臣等无负陛下，何苦忧思！请自今以后，不敢复肆纵欲。”因共抱持盆子，扶上宝位，带掌玉玺。盆子号呼不得已而受之。既罢，各出。　　盆子闭宫自守，从此日起，三辅诸将翕然无竞，皆称天子聪明智度。百姓人等争还长安市里。才满二十余日，赤眉贪嗜财物，复肆前凶，混相劫夺。城中粮尽，放火焚烧宫室，遂载宝物引兵西过祠南郊。车甲兵马，最为猛盛，众号百万。盆子乘王车，驾三马，后者数百骑，望南山进发。行至郿城，更始大将军严春知，引兵三万，出城对阵。盆子曰：“何人出拿此贼？”樊崇高声应曰：“小臣愿往。”言罢，飞马而出。两军排列阵势，金鼓齐鸣。二将交马，约战十合，严春败走，樊崇跃马赶上，大喝一声，连人带马斩为两段。　　杀散众军，遂入安定北城。<br><br>　　至阳城，途逢大雪，坑谷皆满，士卒冻死者数百人。勒兵复还，毁掘坟墓，劫取重宝，污辱吕后之尸，侵掠生民，贪无厌足。邓禹知其自乱，遂引兵进击。南至长安。驻军昆明池，大飨士卒。<br><br>　　一日，升帐召诸将曰：“吾欲选日亲谒高帝之庙，以祀十一帝王之柩。汝等众人各要斋戒，共入奠祭。”众将俱诺，遵命而退。次日，邓禹沐浴，整洁朝服，往谒神位，诸将各个净身跟护。入庙祀毕，禹令使者收起十一帝柩，送诣洛阳。使者遵命，即日起奉去讫。禹遂引兵进击延岑。<br><br>　　至蓝田，两相撞遇。延岑出马，头顶金凤盔雉毛缨，身披绛红袍白银甲，手提方天戟，坐下赤色马，立于阵前，大叫刘军搦战。邓禹出马，谓曰：“汝知汉司徒邓将军否？”岑曰：“小鸡豚犬，何足为羡？”邓禹大怒，急率诸将进击，各排阵势，擂鼓摇旗。兵戈戟接，人马相冲，延岑大喊一声，搅军混乱。邓禹见势将败，急收军走。延岑亦不追赶。　　邓禹奔至云阳，忽小军报曰：“前有两员大将，一人红袍白甲，雉尾银盔，手执丈八长枪，坐下红鬃战马；一人白袍金甲，雉翅链盔，手执降魔铁杵，坐下乌燕色骓，领军数万，截住去路，如之奈何！”邓禹闻言大惊，亲至勒马向前，望见红袍铁马者，乃汉中王刘嘉也。禹遂高声叫曰：“来者莫非汉中王刘将军乎？”刘嘉听说，慌忙下马，施礼谓曰：“将军为何至此？”邓禹具将长安赤眉及诸处所败之事，逐一诉知。刘嘉大惊，复问邓禹曰：“主公事势若何？”禹曰：“自赤眉起入长安，遣吾关西守御，后再未同一会。今帝位于郎，而都迁于洛阳矣。”刘嘉大喜，各叙闲别之情。刘嘉遂引李宝相见。禹问嘉曰：“此将军何人也？”嘉曰：“丞相李宝是也。”二人遂施礼毕。刘嘉令合兵邀入城衙安歇。　　住经数日，李宝常恃相位之势，凡见禹等诸将倨慢无礼。<br><br>　　一日，邓禹会集诸将，于厅衙议事，宝亦自尊。禹曰：“同僚相遇，何得是倨？”宝曰：“吾居相位，除使君王之外，谁敢与并职乎？”禹曰：“吾受公侯之位，兼领大司徒之职，尚未敢倨自尊。汝乃自僭其位，未沾上命所赐，安敢与吾并立而玩法哉？”言讫，喝令左右擒下斩首。刘嘉力劝不从，推出辕门斩讫。宝弟李珍知禹戮杀其兄，即点兄部诸将，交攻击禹，杀其将军耿诉。禹思兵寡，不与拒敌，乃拔军走入高陵而去。<br><br>　　禹自冯愔反后，威名渐损。又乏粮食，军士饥饿难忍者皆餐枣菜，累与贼兵交战不利，归附者日益离散。禹甚忧切惭愧，思无计出，遂令使者报闻朝廷，取兵助击。使者领命上马而去。<br><br>　　却说帝姊湖阳公主，新居孀寡。一日，帝于后殿请出，问曰：“吾欲选择贤臣，匹配尊姐，庶免久居只凤，独宿孤鸾，姊意何如？”答曰：“恐无贤德，莫若自守。”帝曰：“朝臣英佐，随意所观。”主曰：“惟大臣宋公威容德器，群臣莫及。<br><br>　　”帝遂设朝，令主坐于御屏风后，召宋弘至殿，谓曰：“谚曰‘贵易交，富易妻’，人情乎？”弘曰：“臣闻，贫贱之交不可忘，糟糠之妻不下堂。臣家有前妻，不敢再娶！”芾闻弘奏，叹曰：“真义士也！”遂不复强，乃顾谓主曰：“事不谐矣！