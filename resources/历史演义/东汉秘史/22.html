　　帝与东平登台玩罢，车驾还宫。却说扶风平陵一人，姓梁名鸿，字伯鸾。父让，王莽时为城门校尉。及卒时，鸿尚幼，遭世离乱，因卷席而葬。复受业《大学》，家贫而尚节介。博览经义，无所不通。学毕，乃牧羊于上林苑中。不觉家中发火，延及邻舍。鸿知，叹曰：“是我累他。”乃归，寻访烧者，问：“所去失多少？”其主言曰：“家财无一毫物。”鸿悉以羊偿之，其主犹以为少。鸿曰：“吾无他财，愿以身居佣作，以尽赔还。”其主许之。鸿为执勤，朝夕不担邻家长者，见鸿貌非常人，乃责其主，而羡鸿贤。其主于是始敬异焉。悉还其羊。　　鸿不受而去。　　归乡里。富豪之家慕其高节，多欲以女妻之，鸿并辞不娶。<br><br>　　时同县孟良者，生有一女，名光，貌状非常，而兼黑色。力举石臼，择对不嫁。至年三十，父母问其故，光曰：“欲得贤如梁伯鸾者。”鸿闻而聘之，光求作布衣麻缕织作筐缉绩之。及嫁，始装饰入门。七日，而鸿不答。光乃跪牀下，请曰：“窃闻夫子高义，简斥数妇，妾亦偃蹇数夫矣。今而见责，不敢请罪。”鸿曰：“吾欲裘褐之人，可与俱隐深山者。汝今乃衣绮缟，傅粉墨，岂鸿所愿。”妻曰：“以观夫子之志，自有隐居之服。”即更作布衣操作而前。鸿大喜，曰：“此真梁鸿妻也，能奉我矣。”因取字曰：“德曜”。<br><br>　　孟光居之半载，光曰：“常闻夫子欲隐避患，今何为默默？　　乃欲低头就之乎。”鸿曰：“然也。”乃共入霸陵山中，以耕织为业。咏诗书，弹琴瑟，以自欢娱。仰慕前世之高士，而为四皓支来二十四人作颂。因东出关，过京师，乃作《五噫》之歌以噫之。歌曰：陟彼北芒兮，噫！顾览帝京兮，噫！宫室崔嵬兮，人之劬劳兮，噫！辽辽未央兮，噫！<br><br>　　帝闻鸿贤，命使安车持节以迎之。使者至，鸿迎礼毕，问曰：“使者何意？”答曰：“圣上闻足下贤能，特来相召，同匡国政，以济天下之望。愿足下早赴无拒。鸿曰：“吾乃一庸夫耳，岂能识国事！”竟辞不受。使者叹息而回。鸿遂改易姓名。与妻避居于齐鲁之间。半年又去。适其将行，乃作诗而叹，诗曰：逝旧邦兮遐征，将遥集兮东南。　　心惙恒兮伤悴，忘菲菲兮升降。<br><br>　　欲乘策兮纵迈，疾吾俗兮作谗。<br><br>　　兢举枉兮措直，咸先佞兮唌唌。<br><br>　　固靡惭兮独建，冀异州兮尚贤。<br><br>　　逍遥步兮邀嬉，缵兮尼兮周流。<br><br>　　傥云睹兮我悦，遂舍车兮即福过季札兮延陵，求鲁连兮海隅。<br><br>　　虽不察兮光貌，幸神灵兮与休。<br><br>　　惟季春兮华阜，麦含含兮方秀。哀我时兮逾迈，愍芳香兮日臭。<br><br>　　悼吾心兮不获，长委结兮焉究。<br><br>　　口嚣嚣兮余讪，嗟恇恇兮谁留。<br><br>　　既至吴地，乃依大家臯伯通居庑下，为人赁舂。每归，妻奉饮食，不敢仰视，于鸿前举案齐眉而进。伯通察而异之，曰：“彼佣能使其妻，敬之如此，非凡人也。”乃方舍之于家。时鸿友人高恹，少好老子，隐于华阴山中。鸿乃作诗以寄之。诗曰：鸟嘤嘤兮友之期。<br><br>　　念高子兮怀仆思。<br><br>　　想念恹兮爰集兹。<br><br>　　二人遂不复见。恹亦高隐，遂终身不仕。<br><br>　　却说高密侯邓禹，一日朝罢归门，陡沾寒疾，卧榻不起。<br><br>　　遂令长子邓震，奏闻明帝。帝大惊，累次亲临视问。及薨，帝传旨文武，悉皆挂孝。帝亦白袍素车，亲出送葬，谥曰“元侯”。有诗为证：结发行间见此公，两河忠义侯元戎。<br><br>　　勋成伊吕终方驾，算胜孙吴亦下风。<br><br>　　千载清名垂竹帛，一杯黄壤对松桐。　　英雄已死嗟何及，独立西风看去鸿。　　葬毕，车驾还官。次日，宣禹十三子至殿，受封赠职。以长子震嗣父职高密侯，袭为昌安侯。珍为夷安侯，余悉皆受赠。<br><br>　　各谢恩退。惟少子鸿，好谋筹策，封为小侯，引入后殿，与议边事。鸿一一而答，帝甚喜，以为鸿能，拜为将兵长史，令五营军士护鸿镇守雁门关，鸿拜谢而去。<br><br>　　却说尚书钟离意，闻全椒长刘平贤能，乃入朝奏荐，言：“平在全椒，仁政省罚，恩惠良民。或增赀就赋，或减年从役。<br><br>　　太守行见其狱无击囚，真可谓贤才之治也，陛下宜升迁之”。<br><br>　　帝准奏，下诏征为议郎。<br><br>　　帝性遍察，好以耳目隐发为明，公卿大臣每被残辱。近臣尚书以下，或有不到之处，至见拖扭扯拽，常以事怒恨郎官药菘。一日升殿，众臣朝毕，帝下龙牀，以杖撞之，菘走入牀下。<br><br>　　帝怒甚，疾言郎出。菘乃曰：“天子穆穆，诸侯皇皇，未闻人君，自出撞郎。”帝才息怒，遂赦其罪。由是，朝廷莫不栗栗，争为严切，以避诛责。惟钟离意独敢谏争。数封还诏书，臣下过失，辄救解之。<br><br>　　八年，北匈奴遣使诣朝，请求交和，不复为寇。帝许之，遂赏使令还回报。乃遣越骑司马郑众出使匈奴。众领敕命，即上马行。　　数日方至，令人报知匈奴。单于召入帐下，众乃半揖而已。<br><br>　　单于曰：“郑生何为不拜？”众曰：“汝非吾君，何得拜焉？<br><br>　　”单于曰：“吾与汝主并肩，汝与吾臣相立，即奉使于吾，当行臣礼，何得自持而越法乎？”众曰：“南朝臣将，膝有黄金，岂肯屈身而下胡虏哉！头则可取，志不可移。”单于大恐，止不复语。乃发还京师，众即出回。<br><br>　　却说南匈奴知汉与北虏交使，内怀嫌怨，欲起兵叛。遂密使人往北虏，令合兵共势迎敌。郑众出塞，闻知其事，乃入朝见帝，奏曰：“今二虏连和，欲叛陛下，宜置大将以防拒之。<br><br>　　”帝准奏，遂令郑众监军十万，渡辽水以镇西域。众即拜别，上马领军而去。帝夜梦见金人，身长项大，有光明。次日登殿，问于群臣，或曰：“西方有神，其名曰佛。其形长丈六尺，如黄金色”。<br><br>　　帝因使人往天竺求其道，得其书。及沙门以求其书，大抵以虚无之说为宗贵，慈悲不杀，以为人死精神不灭，随复受形。生时所行善恶，皆有报应，故所贵修练精神，以至为佛。善为宏阔胜大之言，以劝诱愚俗。精于其道者，号曰“沙门”。于是，中国始得其术，建造殿宇，图塑其像，以时奉祀。而王公贵人，独楚王英最先好之。有诗为证：出自西方曰天竺，中原由此钵相传。<br><br>　　不生不灭神明妙，时放毫光照大千。<br><br>　　却说明帝图罢佛像，次日设朝，召文武共议匈奴之事。忽耿秉出班奏曰：“匈奴为害久矣，心无定制，或服或变，诡诈多端。若不以威加之，乘间扰害。臣愿乞兵往伐，以绝后患。　　”帝准奏，令与窦固等引兵十万，分道并出。<br><br>　　数日方至，离五里下寨，令人报知匈奴。单于听罢大怒，急点匈奴十万，披挂上马。单于头顶宝篏盔，身穿银铠甲，手执降魔杵，坐下燕色马，引军出城，排阵搦战。窦固出马，骂曰：“（羊喿）靼贼奴！汉王有何负汝？不时寇扰边界，早降罢战，庶免残生。若再拒言，粉身碎骨。”单于大怒，跃马直龋二将交锋，共战十合，不分胜负。耿秉出马，两下夹攻。<br><br>　　金鼓齐鸣，喊声震地，匈奴大败。单于首将撞东欲走，耿秉望见，攀弓赶上，奋射一箭，从其项下穿过，堕马而死。单于见势不利，急引残军，拼死杀开血路，回走本国而去。固遂令卒鸣金收军，下寨安歇。于是声震胡虏，畏不敢犯。次日，固使假司马班超与从事郭恂，分兵八万，进使西域。超郎拜别上马而往。行至鄯善将近，善王广先奉汉诏，礼敬甚备。后忽疏懈。<br><br>　　超见广有怠慢之意，乃谓官属曰：“此必有北虏使来，与相交通。明者睹未萌，况已着耶！不入虎口，不得虎子。”遂传令军士，夜以火攻虏营。众军得令，各整兵刃，披挂立待。至夜二更，一齐上马潜往。既至，令卒放火。惊起虏使，乱奔出走。<br><br>　　超遂跃马赶上，拔剑望使一砍，首落于地。及斩从士三十首级，余众百十多人，悉皆烧死。　　次日天晓乃还，召鄯善王广，以虏使首级示之，一国震恐。<br><br>　　广叩头言曰：“愿附汉主，再无二心。”即令子入侍中国。超大喜，遂班师回京。见窦固具说所事，固大喜，谓曰：“将军诚大才也。”次日入朝见帝，具奏超功。帝甚奇异。复下诏。<br><br>　　令超出使于寘。超即上马前行。既至，寘王广德闻汉使至，忙出迎接，诚服归降。于是，诸国胡虏皆遣子入侍。<br><br>　　按鉴：西域与汉绝六十五载，至是乃复通焉。<br><br>　　却说北虏匈奴亦反，扰掠俱入云中地界。时太守廉范，发兵拒之。吏士进跪告曰：“匈奴势大，吾等兵少，不可轻敌。　　太守欲进，急宜修书遣人，先往邻郡求救。待其军来，合势共出，则可取胜。”范不许。至日暮，乃召军士谓曰：“汝等今夜各持火把，列于营中，使虏众见言我兵多，明早进击，可破其势。”众将得令，悉从计行。<br><br>　　至夜二更，高烛营中，火光冲天。虏军望见，都言汉兵救至。帅王大惊，待旦而退。是夜，范令军中就牀饱食，天明，大军分道并进。虏军闻风逃窜，弃甲丢戈。廉范赶上，大杀一阵，得虏首百级，死者千余人。于是廉范威震边塞，北虏不敢复向云中。有诗为证。料敌行兵数有方，神机妙策蕴胸藏。　　破胡灭虏鹰擒兔，出塞驱夷虎奔羊。<br><br>　　是日廉范班师，唱歌回府，令人奏闻朝廷。帝大喜，遣使持节，加范为大将军之职，赐金百两，缎匹五十。再赐白银千两，令赏军士。使者上马而去。<br><br>　　却说益州刺史朱辅，为人慷慨，有大才略。好立功名，在州数岁，宣示汉主德威，以唬夷虏。自汝山以西，前世所不至，正朔所未加，白狼唐葭、盘木等百余国，户百三十余万，口六百万以上，举种奉贡，称为臣仆。唐葭作诗三章，歌颂汉德。<br><br>　　朱辅修奏一封，遣使将其诗章献上朝廷。疏曰：臣闻《诗》云：“彼徂者岐，有夷之行。”《传》曰：“岐道虽僻，而人不远。”诗人诵咏，以为符验。白狼王唐葭等慕化汉德，归义作诗三首。路经邛来大山，陵高坂峭，危峻险百倍。岐道襁负老幼，若归慈母，夷之语辞意难正，草木异种，鸟兽殊数。有捷为郡椽，由恭与之习狎，颇晓其言。臣辄令讯其风俗，译其辞语。今遣从事史季陵与护送诣阙，并上言乐诗。　　昔在圣帝舞四夷之乐，今之所上，庶佣其一。臣朱辅顿首疏上。<br><br>　　《远夷乐德歌》诗曰：大汉是治，与天意合。吏译平端，不从我来。闻风向化，所见奇异。多赐缯布，甘美酒食。昌乐肉飞，屈申悉备。蛮夷贫薄，无所报嗣。愿主长寿，子孙昌炽。<br><br>　　《远夷慕德歌》诗曰：蛮夷所处，日入之部。慕义向化，归日出主。圣德深恩，与人富享。冬多霜雪，夏多和雨。寒温时适，部人多有。陟危历险，不远万里。去俗归德，心归慈母。　　《远夷怀德歌》诗曰：荒服之外，土地硗埆。食肉衣皮，不见盐谷。吏译传风，大汉安乐。携负归仁，触冒险狭。高山岐峻，缘崖磻石。未薄发家，百宿到洛。父子同赐，怀抱匹帛。传告种人，长愿臣仆。<br><br>　　帝览辅奏，见三歌之诗，甚嘉喜爱。遂令史官录之于滕，使赍军书往授辅为都护之职。使者拜别上马而去。<br><br>　　却说北虏单于，遣西鹿蠡王率兵二万，进击车师。耿恭闻之，乃召诸将谓曰：“匈奴势大，人马精强，不可与彼交战。<br><br>　　且此国粮稀食寡，难济军用。吾闻疏勒城旁有涧水颇固，莫若先出据之，可宜长守，以备胡害。”众将俱诺。<br><br>　　是日，耿恭人据疏勒。蠡王闻知，即使众匈奴拥绝其涧水，使不得饮。恭于城中令卒穿井，深十五丈，不得水出。吏士渴甚，乃笮马粪汁而饮之。恭遂洁整衣服，向井拜祷，仰天告曰：“恭领汉王重命，职镇边疆，终日干干。夕阳若厉，并不敢少逸自怠，忘理政事。今不幸被匈奴围击，拥绝涧水，城中士卒人民俱遭渴死。恭穿深井一十五丈，不能致水而食，愿天怜恤孤穷，早施甘泽，救生民之涂炭，慰汉主之愿望。”祝罢而拜。　　须臾，泉水涌出。恭大喜，叹曰：“诚天助也！”于是城中百姓，威言恭德所致，岂人力之能哉！恭得泉水，遂令军卒扬以示虏。虏见，各皆惊骇，咸相议曰；“耿恭真乃神助，吾等岂胜彼乎？”遂解兵，忙回本国而去。　　耿恭即设宴大飨军士。次日倍表，遣使诣京，奏闻主上。<br><br>　　表曰：日月丽中天，万国仰照临之德。乾坤大一统，群生荷覆载之恩。文教诞敷而治具毕张，威武继扬而妖气顿息。臣民欣载，海宇权腾。仰惟皇帝陛下，卓冠群伦，茂膺景运。皇图启祚，粤申命之自天。历数在身，遂化家以为国。拯生民之势弱，救乱世之劻勷。大钧播而景物亨，皇权建而彝伦叙。凡有血气，莫不尊亲。惟彼残胡，敢行肆侮。窃乘间隙，侵犯边陲。赫怒皇心，用加天讨。爰声罪而致伐，乃鞠旅以陈帅。臣耿恭赋质庸愚，忝受郡守之寄，惭无赞画之能。拜命阙廷，俾率貔貅之众。总戎行阵，誓空胡马之群。前车师而虏蠡入界，后疏勒而拥绝水池。士卒渴挨，笮马粪汁而为饮。人民苦悴，掘深井而无泉。臣恭净洁祷祝穹苍，忽涌甘泉，苏回民士，令卒高扬以示虏。匈奴震怖而回兵。一旦廓清，膻腥无秽。皇风远被于遐荒，胡运竟终于此日。凡兹勋庸之建，岂因臣下之能。盖兹伏遇皇帝陛下，广运如天，宏谟盖世，明见万里之外，遂成千载之功。东日窟而西月江，莫非王土；南荒炎而北弱海，洪惟帝臣。一统太平，万年悠久。臣耿恭顿首百拜，谨奉表上闻。　　帝览表，大喜，即遣使持节，拜恭为五军都指挥使之职。　　并赏军银三千两。使者赍敕上马而去。秋八月，帝崩，年四十八。皇太子炰即位，年一十八岁。班固赞曰：显宗丕承，业业兢兢。危心恭德，政察奸胜。<br><br>　　备章朝物，省薄坟陵。永怀废典，下身遭道。<br><br>　　登台观云，临雍拜老。懋惟帝续，增光文考。是日，章帝登殿，各文武朝罢。忽兵部尚书杨终越班上疏，极言匈奴之事。疏曰：三苗逆命，大禹有往征之师。玁狁侵陵，宣王有北伐之举。　　属妖氛之迅扫，致丑虏之归来。喜溢臣民，欢腾遐迩。臣终切惟间者，北征匈奴，西开三十六国，以毡裘之遗孽，亡国之贱俘，负天地生全之恩，怀虎狼贪残之性。百姓频年服役，转输烦费。愁困之民，足以感动天地。且胡虏之心，未有倾志属国。<br><br>　　少有未至，疾害妒生。杀戮我姓，使寇窃我边陲。上违逆于天地，下阻遏于声教。惟陛下留。念省察，除残去害，爰兴问罪之师。按节临戎，实总天师之寄。将佐效忠而志力，士卒鼓勇以争先。军威远震于虏廷，义气横行于瀚海。兵有不战之胜，敌无枭首之虞。其匈奴出，即诣国门纳款输诚，革心向化。其余军民人等，咸加抚谕，各遂生全，同沾化育之恩，永绝腥膻之秽。是皆皇帝陛下之谋运，于宥在睿，知发乎先机。故能豫制于万全，是以功成于莫测。臣等仰遵成算，祗奉天威，获殚犬马之驱驰，少尽涓埃之报答。万方胥庆，睹日月之光华。率土归心，乐乾坤之覆载。臣兵部尚书杨终，顿首诚惶百拜，谨奉表上闻。　　帝览表毕，下示公卿议论。第五伦、牛融、鲍显因共议入殿，奏曰：“孝子之心，无改父道。征伐匈奴，屯戌西域，先皇所建，不宜回异。”帝闻言，沉吟未决。杨终复上奏曰：“奏筑长城，攻役繁兴。胡亥不革，卒亡四海。故孝元弃珠崖之郡，光武绝西域之国，不以介鳞易我衣裳。”<br><br>　　帝从之。言未讫，忽一臣趋殿奏曰：“安夷县吏略妻勒姐，原卑南种羌之妇。吏为其夫所杀，安夷吏长宗延追之出寨。种人见恐罪诛，遂共谋暗杀宗延。而与勒姐及吾良二种相结为寇，扰掠边疆。乞陛下传旨，发兵御敌。”帝闻奏，下诏，着陇西太守孙纯出兵讨征。使者领旨，急往陇西而去。<br><br>　　却说纯正在厅堂理事，忽人报曰：“朝廷遣使来至。”纯急罢公出接，邀人后堂礼坐。问曰：“使来何意？”使者具说所事。纯即发兵遣人往金城，令起兵应。自与从事李睦，引军五万，会于和罗谷口，列阵对敌。<br><br>　　卑南出马，大叫汉将搦战。李睦听言，披挂上马，飞出阵前。不与打话，二将交锋，共战二十合，不分胜败。孙纯策马冲阵混杀。征尘蔽日，金鼓连天。虏军大败，走伏践尸。卑与孙纯交马，战未十合，被纯奋砍一刀，削为两段。余虏遁走。<br><br>　　纯率众军赶上，大杀一阵，斩首三千级，获其辎重不胜其数。<br><br>　　纯遂收军，凯歌回府。后诗赞曰：霆剑龙飞脱宝潭，将军扼腕虎耽耽。<br><br>　　指挥天地开经略，驱逐风云入笑谈。<br><br>　　的拟万全收塞虏，果然一敌斩卑南。<br><br>　　烟尘一扫腥膻荡，奏凯停鞭谩驻骖。　　是日，孙纯回至陇西府内，大飨将士，赏劳诸军。将卑南首级令人传送京师。帝见大喜，即遣使持节拜纯为征虏将军，赐金二百余两。使者拜别上马陇西而去。<br><br>　　却说马皇太后，素爱躬履节俭，事从简约。时兄马廖为卫尉之职，见太后朴素，虑其美业难终，乃上疏于长乐宫，勤成德政。表曰：臣按：前世诏令，以百姓不足，于世尚奢靡。故元帝罢服官，成帝御浣衣，哀帝去乐府。然而侈费不患。至于衰乱者，百姓从行不从言也。　　夫国政移风，必有其本。《传》曰：“吴王好剑客，百姓多创瘢。楚王好细腰，宫中多饿死。”《长安语》曰：“城中好高譬，四方高一尺。城中好广眉，四方且半额。城中好大袖，四方全匹帛。”斯言如戏，有切事实。前下制度未几，后稍不行。虽或吏不奉法，良由以慢起京师。<br><br>　　今陛下躬服黡缦，以去华饰，素筒所安，发自圣性。此诚上合天心，下合民望，浩大之福，莫尚于此。陛下既已得之自然，犹宜加以勉勖，法大宗之隆德，戒成哀之不终。《易》曰：“不恒其德，或承之羞。”诫合斯事一竟，则四海诵德，声熏天地。神明可通，金石可勒，而况于人心乎？况于行令乎？愿置章坐侧，以当瞽人夜诵之音。臣卫尉马廖，诚惶顿首百拜，谨奉表上闻。　　太后览表，深喜纳之。由是，朝廷大议国政，每使众臣询访于廖。<br><br>　　时鲁国鲁人孔僖，字仲和，与崔篆、孙骃为友，极相喜美。<br><br>　　一日，同游太学，讲习《春秋》，因读吴王夫差时事，僖废书叹曰：“若是所谓画虎不成反类狗者也。”骃曰：“然。昔孝武皇帝始为天子，年方十八，崇信圣道，师则先王。五六年间，号胜文景及后恣肆，忘其前之为善。”值曰：“《书》、《传》如此多矣！”<br><br>　　时邻舍生梁郁在旁接曰：“如此，武帝亦是狗邪？”骃默然不对。郁怒恨之。阴上书首告骃、僖诽谤先帝，刺讥当世之事。帝怒，下诏令有司拿究。僖以吏捕方至，恐罪诛责，乃上书自讼。书曰：臣之愚意，以为尽育非谤者，谓实无此事，而加虚诬之也。<br><br>　　至如孝武皇帝，政之美恶，显在汉史。坦如日月，是诚为直说《书》、《传》实事，非虚谤之。夫帝者为善，则天下之善咸归焉；其不善，则天下之恶亦萃焉。斯皆有以致之，故不可以诛于人也。<br><br>　　且陛下即位以来，政教来过，而德泽有加，天下所见也。<br><br>　　臣等独何讥刺哉！假使所非实是，则固应悛改。傥其不当，亦宜含容，又何罪焉！陛下不惟原人数深自为计，徒肆私忿，以快其意。臣等受戮，死即死耳，顾天下之人，必回视易虑，以此事窥陛下心。自今已后，苟见不可之事，终莫复官者矣。<br><br>　　臣之所以不爱其死，犹敢与言者，诫为陛下深惜此大业。<br><br>　　陛下若不自惜，则臣何赖焉。齐桓公亲扬其先君之恶，以唱管仲，然后群臣得尽其心。今陛下乃欲以十世之武帝，远讳实事，岂不与桓公异哉！臣恐有司卒然见构，衔恨蒙枉，不得自叙，使后世论者擅以陛下有以方比，宁可复使子孙追掩之乎。臣孔僖谨诣阙廷，伏待重诛。　　帝览书，遂赦其罪，乃封僖为兰台令吏。僖叩首谢恩而出。<br><br>　　却说中郎将窦宪，妹为皇后。宪恃宫闱之势，以贱直侵夺沁水公主园田。公主畏宪宠势大，不敢计较。后帝驾出，从其园过，帝指以问宪。宪隐意而对。发觉帝大怒，召宪切责曰：“深思前过，夺主园田时，何用忿！赵高指鹿为马，久念使人惊怖。昔永平中常令，阴党、阴博、邓迭三人，相纠纠，诸豪戚莫敢犯法者。而诏书切切，尤以舅氏田宅为言。今贵主尚见枉夺，何况小人哉！国家弃窦如孤雏腐鼠耳。”宪大震惧。皇后为毁服深谢，良久乃得解，使以田还公主。虽不绳其罪，然亦不授以重任。<br><br>　　二月，帝东巡狩，还鲁幸阙里，以太牢告祠孔子及七十二弟子，作六代之乐。大会孔氏男子二十以上者六十三人，命儒者讲《论语》。时孔僖因帝大会，乃自陈拜谢。帝曰：“今日之会，宁于卿宗有光荣乎？”值曰：臣闻明王圣主，莫不遵师贵道。今陛下亲屈万乘，辱临敝里，此乃崇礼先师，增辉圣道。<br><br>　　至于光荣，非敢所承。”帝大笑，曰：“非圣者子孙，焉有斯言乎？”遂升僖为郎中，赐褒成侯。再赐孔氏男女钱帛，令僖还京师，东观校书。僖叩首谢恩，即随车驾还宫。<br><br>　　却说刘粱尝作《破群论》，时之览者，以为仲尼作《春秋》，乱臣知惧。今此论之，俗士岂不愧心。其文不存，乃作《辨和同之论》一篇，以着于世。论曰：天事有违而得道，有顺而失义，有动而为害，有恶而为美。　　其故何乎？盖明智之所得，暗伪之所失也。是以君子之于事也，无适无莫，必考之以义焉。得由和兴，失由同起。以可济否谓之和，好恶不殊谓之同。　　《春秋传》曰：“和如羹焉，酸苦以剂其味。君子食之，以平其心。同如水焉，若以水济水，谁能食之？琴瑟之专一，谁能听之？是以君子之行，周而不比，和而不同，以救过为正，以匡恶为忠。”《经》曰：“将顺其美，匡救其恶，则上下和睦能相亲也。”<br><br>　　昔楚恭王有疾，召其大夫曰：“不谷不德，少主社稷。”<br><br>　　失先君之绪，覆楚国之师，不谷之罪也。若以宗庙之灵，得保首领以殁，惟是《春秋》窀穸之事。所以从先君于祖庙者，请为灵若厉。大夫许诸，及其卒也，子囊曰：“不然。夫事君者从其善，不从其过。赫赫楚国而君临之，抚有南海，训及诸夏，其宠大矣。有是宠也，而知其过，可不谓恭乎？”大夫从之，此违而得道者也。及灵王骄淫，暴虐无度。羊尹田亥从王之欲，以殡于干溪，殉二女。此顺而失义者也。<br><br>　　郡陵之役，晋、楚对战。阳谷献酒，子反以毙。此爱而喜之者也。臧武仲曰：“孟孙之恶我药石也，季孙之爱我美疢也。<br><br>　　”疢毒滋厚，石犹生我。此恶而为美者也。孔于曰：“智之难也，有臧武仲之智，而不容于鲁国。”亦有由也，作而不顺，施而不恕矣。盖善其知义，讥其违道也。<br><br>　　夫知而违之伪也，不知而失之暗也。暗与伪，其患一也。<br><br>　　患之所在，非徒在智之不及，又在及而违之者矣！故曰“智及之仁不能守之，虽得之必失之也。《夏书》曰：念兹在兹，庶事恕施，忠智之谓矣。”故君子之言，动则思义，不为利回，不为义诚。进退周旋，惟道是务。苟失其道，则兄弟不阿。苟失其义，虽仇雠不废。故解狐蒙祁奚之荐，二叔被周公之害，勃鞮以逆文为成，付瑕以顺厉为败，管苏以憎忤取进，申侯以爱从见退。考之以义也，故曰：“不在逆顺，以义为断。不在憎爱，以遭为贵。”《礼记》曰：“爱而知其恶，憎而知其善，考义之谓也。”昔文翁老蜀道，着巴汉唐桑琐隶，风移喂礌。<br><br>　　吾虽小宰，犹有社稷。苟赴期会理文墨，岂本志乎！<br><br>　　论罢，乃作大讲书舍，延聚生徒数百余人，朝夕亲往劝究讲辨。而义明试殿策，儒化大行。由是，此邑至后尤称其教。<br><br>　　帝闻梁名，下诏拜为尚书郎，使与僖共校书史。梁谢恩出。是日，帝传敕旨，令大司徒袁逢将黄榜张挂，受纳天下贤士能上计者。袁逢领旨出朝，即将黄榜挂讫。<br><br>　　却说洛阳西县一人，姓赵名壹，字符叔。体貌魁梧，身长九尺，美须良眉，望之正伟。而恃才倨傲，得罪于乡党，拟之以死。友人谢承力救得免。壹乃遗书谢友之恩，书曰：昔原大夫赎桑下绝气，传称其仁。秦越人还虢太子结脉，世着其神。设曩之二人，不遭仁神，则绝结之气竭矣。然而精脯出乎车軨，针石运乎手爪。今所赖者，非直车铃之糒脯，手爪之针石也。乃收之玉斗，极还之于司命。使干肉复含血，枯骨复被肉，允所谓遭仁运神，直所宜传而着之。余畏禁不敢班班显言。窃为《穷鸟赋》一篇，其辞曰：“有一穷乌，戢翼原野。罩网加上，机阱在下。前见苍集，后见驱者。徼弹张石，昪子彀左。飞丸激矢，交集于我。思飞不得，欲鸣不可。举所畏触，摇足恐堕。内独怖急，乍水乍火。幸赖大贤，我矜我怜。<br><br>　　昔济我南，今振我西。鸟也虽顽，犹识密恩。内以书心，外用告天，天乎祚贤，归贤永年。且公且侯，子子孙孙。”又作《刺世疾邪赋》，以舒其怨。愤曰：“伊五帝之不同礼，三王又不同乐。数极自然，变化非是，故相反驳。德政不能救世圂乱，赏罚岂足惩时清浊。春秋时祸败之始，战国愈复增其荼毒。秦汉无以相逾越，乃更加其怨酷，宁计生民之命，惟利已而自足。<br><br>　　于兹迄今，情伪万方。佞诏日炽，则克消亡。舐痔结驷，正色徒行。妪（女禹）名势，抚拍豪强。偃蹇反俗，立至咎殃。捷慑逐物，日富月昌。浑然同惑，孰温孰凉。邪夫显进，直士幽藏。原斯瘼之攸兴，实执政之匪贤。女谒掩其视听，近习乘其威权。所好则钻皮出其毛羽，所恶则洗垢求其瘢痕。虽欲竭诚而尽忠，路绝崄而靡缘。九重既不可启，又群吠之狺狺。安危亡于旦夕，肆嗜欲于目前。奚异涉海之失，拖积薪而待燃。营纳由于闪榆，孰知辨其蚩妍。政法屈挠于势族，恩泽不逮于单门。宁饥寒于尧舜之荒岁，不饱暖于当今之丰年。乘理虽死而非亡，违义虽生而非存。　　谢承览其书、赋，叹曰：“赵生诚大才也，而屈掩未用，良可惜哉。”时有秦客者在承家，见壹之辞赋，乃为作诗一首以叹之。诗曰：河清不可俟，人命不可延。<br><br>　　顺风激靡草，富贵者称贤。<br><br>　　文籍虽满腹，不如一囊钱。<br><br>　　伊优北堂上，肮脏倚门边。　　时鲁生闻此辞系，亦为作歌而叹之。曰势家多所宜，咳唾自成珠。　　被褐怀金玉，兰蕙化为刍。<br><br>　　贤者虽独悟，所因在群愚。<br><br>　　且各守尔分，勿复空驰驱。<br><br>　　哀哉复哀哉，此是天命与。<br><br>　　却说赵壹闻京师出榜，举辟上计，即唤妻谓曰：“吾少力游于学，废寝忘食，欲为亲扬名显。奈世态炎凉，轻文贱艺，所以屈志未伸，淹埋尘世。今闻朝廷出榜，招纳天下英才，能上计者。吾欲往走一道，妻意若何？”妻曰：“夫子数年命运蹇薄，故淹未遇。今既然欲赴，可推时运若何。”壹曰：“然也。”即往东街巷铺，求发课算。<br><br>　　忽遇一相士，坐市谈术。壹与施礼，谓曰：“吾数年淹屈于家，功名未就。敢烦先生一相，可望否乎？”相士闻言，遂令解衣。周身视罢，乃曰：“贤士休怪庸言，敢伸直道。”壹曰：“无妨，请依形断。”相士曰：“依愚直判，贤士贵不过郡吏，职不过驿丞。”壹不听，遂赏其钱而回。妻即出问其故，壹曰；“言今年大贵发迹。”妻喜，即别而往。<br><br>　　既至，袁逢令吏悉入。时上计者数百余人，皆拜伏庭中，莫敢仰视。壹独长揖而已。逢望壹异，令左右责之，曰：“下计郡吏而揖三公者何也？”对曰：“昔郦食其长揖汉王，今揖三公，何遽怪哉？”逢闻其言，慌下席，执壹之手，同坐于上。　　乃问西方之事何如？壹具所答。逢大奇之，顾谓坐中曰：“此人西县赵元叔也，朝廷莫有过之者。吾请为诸君分坐。”坐者皆属观之。及辞，逢亲送出府外，二人揖别。<br><br>　　壹遂往谒河南尹羊陟，不能得见。壹思公卿中非陟无足以托名者。次日又往。至其后衙，令人入报，陟尚卧未起。壹径入堂上，言曰：“久仰高风，故来参谒。屡未得见，而忽然奈何命也。”因举声大哭其门下。众人惊骇，皆奔入后堂。陟知壹非常人，乃起身整冠出迎。施礼毕，壹曰：“贱谒贵，故难能见。”陟赤颊而答曰：“非敢自许，奈寒疾不可以风，故慢殊甚，愿勿为咎。”壹曰：“吾之不遇鲁侯，天也，岂可怨乎？<br><br>　　”陟大奇之，二人遂别。<br><br>　　明旦，陟从车骑回谒赵壹，见诸计吏多盛饰车马帷幕，而壹独柴车草屏，露宿其旁。乃叹曰：“壹真贤士也。”壹知陟至，急接延坐车下。左右莫不感叹，陟与壹谈至晚，极欢而去。<br><br>　　乃执其手谓曰：“良璞不剖，必有泣血以相明者矣。”言罢，遂别。陟与袁逢共称荐之。于是赵壹名动京师，士大夫想望其风彩。壹名未遂而还，道经弘农，太守皇甫观者不令通见。壹遂遁去。门吏人见太守，具告所事。观闻壹名大惊，乃奉书以谢之。书曰！<br><br>　　蹉跌不回，企德怀风。虚心委质，为日久矣。侧闻仁者美誉，区区冀承清诲，以释远怀。今旦外白有一尉两计吏，不道屈尊门下更启，乃知已去。如印绶可投，夜岂待旦。惟君明睿，平其夙心。宁当慢傲加于所天，事在悖惑。不足具责，倘有原察，追修前好，则何福如之。谨遣主薄，奉书下笔，气结汁流竟趾。壹览书，即修一封与其主簿回报。书曰：君学成师范，缙神归慕。仰高风骥，历年滋多。旋辕兼道，渴于言侍。沐浴晨兴，昧旦守门。实望仁兄昭其悬迟，以贵下贱，握发垂接。高可敷玩坟典，起发圣心。下则抗论当世，消弭时灾。岂悟君子，自生怠倦。失恂恂善友之德，同亡国骄惰之志。盖见机而作，不俟终日。是以夙退自引，畏使君劳。昔人或历说而不遇，或思士而无从。皆归之于天，不犹于物。今壹自谴而已，岂敢有猜仁君。忽一匹夫，于德何损。而远辱手笔，追路相寻，诚足愧也。壹之区区，曷云量已。其嗟可去，谢也可食。诚则顽薄，实识其趣。但阙节灰动，膝灸坏溃，请俟他日，乃奉其情。辄诵来既，永以自慰。<br><br>　　皇甫观览书，叹曰：“赵生诚贤士也，奈何命乎？”于是，州郡争致礼迎。皆不就，遂遁去。后以寿终于家。由是观之，果如相士之言。<br><br>　　戊子正月，帝崩，年三十一。皇太子肇即位，年十岁。六月，和帝登位。文武拜毕，忽一臣趋殿奏曰：“北匈奴饥乱，寇入边界扰掠生民，陛下将如何治之？”帝闻大惊，急召文武商议。众臣默然无计可设。时窦太后闻知，亲自临朝。和帝急下迎接，问曰：“娘娘何意？”太后曰：“吾闻匈奴入界，汝等众臣无所治决，故来共定计破。”帝欣然问曰：“娘娘何计？<br><br>　　”太后曰：“自古匈奴难与善治，若不以威加之，乘间扰害，可令窦宪领军往伐，以绝将来。”帝曰：“娘娘言者甚当。”<br><br>　　即以窦宪为车骑将军，耿秉为先锋，班固为未将，与精兵三万，北伐匈奴。三将领旨，即日引兵上马而往，径望北夷进发。　　数日方至，宪谓秉曰：“匈奴势败，必望稽落山走。汝可分兵一万，往彼埋伏。再令班固领军一千，于稽落高处探望，见与单于搦战，待其败至，班固举旗为号，耿秉伏兵齐起，截住去路。吾兵追袭，首尾相击，必可破矣。”众将皆曰：“此计甚妙。”遂各分兵去讫。<br><br>　　却说匈奴单于知汉兵至，即起大军三十余万，分作两道并出。至燕然山下，两军相遇。单于出马，头顶冲天冠，身穿青铠甲，手执丈八神枪，坐下乌龙马，立于阵前，大呼汉军搦战。<br><br>　　窦宪闻言，急披挂上马，跃出阵前。不与打话，令卒擂鼓。二将交锋，约战十合。单于抵敌不住，败阵回走。窦宪赶上，温禺王急出当头截祝二马相交，战不三合，被窦宪一刀，连人带马削为两段。单于见势不利，引军急走。窦宪跃马赶上。　　至稽落山下，班固将旗展开，耿秉伏兵齐出，截住去路。<br><br>　　尸逐王当头冲阵，被耿秉大喝一声，砍于马下。单于勒马复回。<br><br>　　窦宪追至，前后夹攻，虏众大溃。单于拼死杀开血路，遁走而去。窦宪率兵追击诸部。赶至私渠北凝，大破之。斩其各王以下一万三千余级，获牲口马、羊、猪、牛、橐驼数万余头。于是，温犊、须日、逐温、吾夫、渠王、柳提等八十一部，率众降者八十余万。宪、秉遂登燕然山，去寨三千余里，刻石勒功，纪汉威德。令班固作铭，曰：维永元元年秋七月，大汉元舅，车骑将军窦宪，寅亮圣明，登翼王室，纳于大麓。惟清缉熙，乃与执金吾先锋耿秉，述职巡御。理兵于朔方，英杨之交，螭虎之士，爰该六师。洎南单于、东乌桓、西戎羌侯王君长之群，骁骑三万，元戎轻武，长毂四方。云辎蔽路，万有三千余乘。勒以入阵，莅以神威。玄甲耀日，朱旗绛天。遂陵高阙，下鸡鹿经。绩卤绝火漠，斩温禺以衅鼓。血尸逐以染锷，然后四校横俎。星流慧扫，萧条万里，野无遗寇。于是域灭区单，反旆而旋。显传验图，穷览其山川。遂逾涿郡，跨安侯，秉燕然，摄冒顿之区落，焚老上之龙庭。上以据高文之宿愤，光祖宗之玄灵。下以安固后嗣，恢招境宇，振大汉之天声。兹所谓一劳而久逸，暂费而永宁者也。　　又封山刊石，昭铭上德。辞曰：铄玉师兮征荒裔，剿凶虐兮截海外。直其邈兮互地界，封神丘兮建隆碣。熙帝载兮振万世。<br><br>　　是日，宪等振旅还京，入朝见帝，具奏所事。帝大喜，令开府库，赏劳军士。其所将诸部，每二千石。子弟从征者，悉除太子舍人。封宪为冠军侯，食邑二万户。笃为郾侯，景为汝阳侯，壤为夏阳侯，各食六千户。悉叩首谢恩。惟宪不受封，辞帝引兵出镇凉州。宪以北虏微弱，思欲灭之。　　二年正月，宪大会诸将，谓曰：“北虏虽服，心无倾向。<br><br>　　倘其威盛，即动骄边。莫若乘其势弱，净扫除之，以杜汉朝之患。诸公若何？”众将皆曰：“此言极当。”宪大喜。是日宴罢，即遣右校尉耿夔与司马任尚及末将赵博等，中分麾下精兵三万，北击匈奴。夔等遵命，上马引兵而去。既至，屯下营寨，来日决战。<br><br>　　却说北虏单于，正会匈奴饮宴。忽小军报曰：“汉帝又遣校尉耿夔，引兵复来，侵害吾国，陛下将何治耶？”单于闻言，大怒，骂曰：“颇奈小将，不时加害。今若不除此贼，誓不回兵！”言罢，披挂上马，勒领匈奴大军五万余骑，出寨迎敌。<br><br>　　行至金微山下，两军相遇。单于出马，大叫曰：“汉将不怕死者出阵。”耿夔大怒，急奔上马。任尚高声言曰：“将军休出，等小将先斩单于，提首来献。”言罢，提枪上马，飞出阵前，摆势搦战。单于谓曰：“汝主何是不仁，吾肯体纳贡，庶扰黎民。今又故来犯界，欺人太甚！小寇早下拜降，保留残命。倘若拒抗，碎首分尸。”尚大骂曰：“（羊喿）靼贼奴，不思皇天厚赋，一统刘君，岂容胡虏混世！”言罢，二人交马，战上二十余合，不分胜败。耿夔、赵博双出夹击。金鼓齐鸣，喊声震地，虏军大败。东投西窜，无路可逃。斩将杀军，尸填坑满。单于撞出逃走，不知所在。余虏皆散。夔逐收军而还。<br><br>　　回至凉州，入见窦，具言获胜之事。窦宪大喜，急令排宴赏劳诸军。次日，班师回朝见帝，具奏所事。帝大喜，重赐金帛珍宝。宪谢恩出朝。于是，宪平北虏之后，威名益盛。以耿夔、任尚为爪牙，邓迭、郭璞为心腹。班固、傅毅之徒，皆置幕府，以典文章。刺史守令，多出其门。尚书仆射郅寿、乐恢，并以忤意，相继自杀。朝臣莫不震惧，望风承旨。而驾进位，特进得举吏，见礼依三公。景为执金吾，环为光禄勋。权贵显赫，倾动京都。虽俱骄纵，而景为尤甚。奴客缇骑，依倚形势，侵陵小人，强夺财货。逼取罪人之妻，虏掠良家之女。商贾闭塞，如避寇仇。有司畏惧，莫敢举奏。太后闻知，即传旨减景之爵，使无横为。独瓖少好经书，节约目修，太后爱之，出为魏郡，迁造州太守。时窦氏父子及弟并居列位，充满朝廷。叔父霸为城门校尉。霸弟褒为将作大匠。褒弟嘉为少府。其侍中将大夫郎吏十余人，皆屑窦氏。宪负重劳，陵肆日甚。四年，封郭迭为获侯。迭与其弟步兵校尉郭磊，及射声校尉郭举，举父长乐少府璜，皆相交结。举出入禁中，得宠太后，遂共图为杀害。　　帝阴知其谋，大恐，急召中常侍郑众定计诛之。众曰：“陛下既欲是行，可先令执金吾校尉勒兵屯于卫南北宫，闭四城门，下诏收宪大将军印绶，权封冠军侯，使无疑意。陛下再行亲出北宫，收捕迭、磊、璜、举，然后召宪等入帐，不与言谈讲论，即令擒下，绑缚就国诛之，易如反掌，何难之有。”帝依众计，密诏校尉勒兵屯伏。<br><br>　　车驾即至北宫，先捕迭、磊、璜、举四人，皆系于狱。令执金吾任尚诛戳家属。诏下，追宪印绶，封为冠军侯，令武士擒下。宪等大声叫曰：“小臣建立大功，荡除邪秽。今无罪，陛下何得负心？”帝曰：“天无负汝之意，汝何结党阴谋，欲叛朕乎？”宪曰：“臣无是意，陛下何诬人邪！”帝不听，令将陷入囚车，押还宫斩。<br><br>　　车驾至殿，帝以太后之戚，故不欲明诛宪等。乃召辩士郑众，逼令自杀。众领敕，令卒推出前宫，谓曰：“圣旨着汝速杀，免受刑迫。”宪曰：“圣上何是忘恩！匈奴入界，满朝文武默然，无一人敢死出敌。宪独监军荡灭毒□不生。今国享优游，而贤臣受戳，天何存乎？”众曰：“虽汝建立大功，然恃势骄横，侵刻小民，不思汉王重爵位，品公侯，反交内外党戚，阴谋欲叛。今罪应宜速处死，尚且饰非揜佞，而怀恨君王耶。　　”宪闻其言，低首无语。遂自缢而死。众即入殿，奏闻所事。帝传旨窦氏宗族宾客人等，以宪手为官者，皆罢归本郡。惟瓖自修，不被逼迫，诏封罗侯。<br><br>　　却说班固以窦氏宾，为宪横为，捕固击系而死。有妹名昭，字惠姬，与同郡曹寿为妻。寿早卒，而昭新居寡。博学高才，抚养子成。固尝着《汉书》，其八表及天文志未竟。帝闻昭才，乃下诏征人，令就东观藏书阁，踵而成之。后帝常召入宫，令皇后诸贵人亲尊为师，号昭曰“大家”。每有远方贡献异物，辄诏作赋颂。　　九月，皇太后窦氏崩，帝遂追母梁氏贵人为皇后。以梁竦三子俱封为侯。梁氏自此盛矣。十二月，帝崩。少子隆始生百余日，即皇帝位。八月，帝崩，太后临朝，召众臣议曰：“帝今已崩，无子嗣位，且国家不可一日无主。朕欲迎清河王刘庆之子刘佑继君，卿意若何？”众臣答曰：“娘娘所言极当。”<br><br>　　太后大喜，遂遣使安车往迎。<br><br>　　使者拜别上马前行，数日方至，令人报知。王令召入，参见礼毕。王问曰：“使为何而来？”答曰：“为孝殇皇帝崩世，无子嗣位，太后娘娘特遣小臣车来，迎大王幼君佑殿下，继统山河。愿大王早发赴京，以慰娘娘之望。”王大喜，令宴使者。<br><br>　　次日天晓，王召刘佑至殿，嘱曰：“今圣上崩后无嗣位，太后令安车迎汝继统，务欲清政约刑，苏活四海。谨先王之法则，立万世之纲常。无使骄淫纵佚，国政荒亡，惕惕于心，历精求治，身致太平，永安社稷。”佑曰：“父王严命，岂敢违背。<br><br>　　但子庸弱，难当是位，愿父王明以教导。”言讫，结合拜别登车。王亲送出郭外，父子分首。文武群臣遮道簇拥，护驾前行。<br><br>　　州县官吏纷纷迎接。佑传令旨，与来使先回京报。<br><br>　　使者领命，飞奔入朝，奏知太后。太后大喜，即传令文武安排香花，出城远接。众臣遵旨，整笏上马，迎至安阳县界。遥望旌旗簇拥，护驾而来。众各跪伏道旁，呼迎万岁。佑曰：“来者何臣？”答曰：“臣乃郑众、梁竦等，奉邓太后娘娘救命，远劳车驾，迎接慢迟，乞陛下姑宥！”佑闻大喜，令各前导。<br><br>　　车驾至朝，太后迎入后宫，令司天监择日登位。是日，安帝登殿，太后亲临摄政。群臣朝罢，加封邓骘为上蔡侯，悝为叶侯，弘为西平候，阊为西华侯。各食邑万户。骘为定策高功，增邑三千户。文武各封赠讫。骘等趋上辞曰：“臣等兄弟，愧无大功，何应是爵，愿陛下别赐为荣。”太后不许。骘等遂退。<br><br>　　次日，复上疏于长乐宫自陈。疏曰：臣兄弟污秽，无分可采。遇以外戚，遭值时明。托日月之未光，被云雨之渥泽。并卿列位，光昭当世。不能宣赞风美，补助清化，诚惭诚惧，无以处心。陛下躬天然之姿，体仁圣之德，遭国不造，仍罹大忧。开日月之明，运独断之虑，援立皇统，奉承太宗。圣策定于神心，勋列垂于不朽，本非臣等所能万一。而猥推嘉美，并享大封。伏闻诏书，惊惶惭怖。<br><br>　　追想前世倾覆之时，退自惟念，不寒而栗。臣等虽逮及远见之虑，犹有庶几戒惧之情。常母子兄弟内相敕厉，冀以端慤畏惧，一心奉戴。上全天恩，下保性命。刻骨定分，有死无二。　　终不敢横受爵土，以增罪累。惟窘征营，昧死陈乞。<br><br>　　太后览表，传旨飞下，不容再奏。是日，安帝设朝，文武拜毕，忽粱竦越班奏曰：“臣闻羌胡作叛，已入中土。摇荡西州，人民涂炭，士马遭残。陛下急将何治？”帝闻奏，大惊，急问众臣计将安出？满朝公卿各皆恐惧，无以对答。帝即罢朝，入宫告问太后。太后曰：“此事无妨。”遂下诏令邓骘监领左右羽林北军五校及请部将兵击之。邓骘领军，即日勒兵前往。<br><br>　　车驾幸平乐观，亲自把酒钱骘酉行。饮罢，君臣分别。骘至汉阳屯下。<br><br>　　次日天晓，召征西校尉任尚，谓曰：“今日进兵，与羌决战。彼败必望前冈奔走，汝可分兵五万往其坡下埋伏。吾与从事中郎司马钧，夹袭羌胡。待其败至，汝急令卒展旗，招起伏兵。首尾相击，必可破也。”言罢，各遵去讫。　　却说羌胡闻汉兵至，急引众将披挂上马，出寨迎敌。两军相遇，邓骘出马。不与打话，令卒擂鼓。二将交，约战十合，羌胡抵敌不住，拨马回走。司马钩见胡败阵，张弓赶上，望其首将一箭，射落马下。羌主力战不利，急望前山冈走。骘等催军后袭。任尚见其将至，令卒展开旌旗，坡下伏兵齐起。任尚挺戈当头截祝二人交马，战不数合，被任尚大喝一声，斩羌王于马下。随后邓骘赶上，首尾相击，羌胡大败。杀得尸横山积，血涨河流，沟堑坑渠，堆填堕满。余羌卸甲各奔逃散。骘等获其辎重马牛，不可胜数。遂令鸣金收军，入城安歇。即设大宴，赏劳三军。有诗为证：威武桓桓算妙谟，提兵一战破羌胡。<br><br>　　旌旗指日回中土，千古人瞻大丈夫。