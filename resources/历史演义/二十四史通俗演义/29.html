词曰：<br><br>千古伤心旧事，一场谈笑春风。残编断简记英雄，总为功名引动。个个轰轰烈烈，人人扰扰匆匆。荣华富贵转头空，恰似南柯一梦。<br><br>却说后唐庄宗李存勖，本姓朱耶，沙陀人。祖赤心，赐姓名李国昌。父克用，破黄巢以功封晋王。及存勖袭封，以兵灭梁称帝，迁都洛阳，号曰后唐。初，李克用临终，以三矢赐存勖曰：“梁，吾仇也，燕王吾所立，契丹背约归梁。三者吾遗恨也。与汝三矢，无忘父志！”至是，唐主果系燕父子，函梁君臣之首，而契丹亦服，祭于太庙，还三矢焉。以郭崇韬为侍中，崇韬权兼内外。谋猷规益，竭忠无隐，亦颇荐引人物焉。<br><br>唐主幼善音律，或时自傅粉墨，与优人共戏于庭，以悦刘夫人，优名谓之“李天下”，尝自呼曰：“李天下，李天下。”优人敬新磨，遽前批其颊。唐主失色，新磨徐曰：“理天下者，只有一人，尚谁呼耶？”唐主悦，厚赐之，而宠对夫人如故。由是诸伶出入宫掖，侮弄缙绅，群臣嫉愤，莫敢出气。时内府钱财山积，不肯赏赐军士，而于赏赐伶人则无度。又彩民间美女三十余人，以充后宫，学女戏。<br><br>蜀王无道，唐主与宰相议伐蜀，以魏王继岌为西川都统，郭崇韬为都招讨使，军事悉以委之。同光三年十一月戊申，大军西行，入散关，倍道而进。诸城镇望风款附，遂进兵逼成都。<br><br>蜀主舆榇衔璧出降。大军入成都，崇韬禁军士侵掠，市不改肆，自出师至克蜀，凡七十日。时成都虽下，而蜀中盗贼群起，布满山林，崇韬恐大军既去，更为后患，是以淹留未还。唐主遣宦者何延嗣促之，崇韬待之倨，延嗣归，言崇韬专权，王寄身于虎狼之口。唐主遣马彦珪驰诣成都，观崇韬所为何如。刘皇后自为敕与继岌，令杀崇韬。至是继岌命崇韬登楼计事。崇韬方升阶，继岌从者李环挝碎其首，并杀其子廷诲，以孟知祥为西川节度使，后据蜀，详见后。唐主复因谗杀郭崇韬诸子，又杀功臣李继麟，朝野骇惋。李嗣源叹曰：“吾心不负天地，祸福之来，委之命耳！”天下不解崇韬之罪，人心汹汹，邺都遂作乱。唐主命李嗣源讨之。嗣源至邺都，下令军中明日攻城。<br><br>是夜，马直军士张破败作乱，帅众大噪焚宫。嗣源叱而问之，对曰：“将士从主上十年，百战以并天下，今主上弃恩任威，我辈初无叛心，但畏死耳，今欲与城中合势，请主上帝河南，令公帝河北。”嗣源涕泣谕之，不从，及诡说得出，遂引兵向大梁。李绍荣奏李嗣源已叛，与贼合，嗣源遣使上章自理，一日数奏，皆为李绍荣所遏，不得通。嗣源由是疑惧。石敬塘曰：“夫事成于果决，而败于犹豫，请速从众议。”康义诚曰：“主上无道，军民怨怒，公从众则生，守节则死。”嗣源乃令安重诲移檄会兵，军势大盛。李绍荣请唐主幸关东招抚，唐主从之。<br><br>唐主至万胜镇，闻嗣源已据大梁，诸军离叛，神色沮丧，登高叹曰：“吾不济矣！”即命旋师归。唐伶人郭从谦帅所部兵攻兴教门，唐兵将皆散，唐主帅亲王卫士守城，为流矢所中。鹰坊人善友，扶至绛霄殿庑下，抽矢，渴惫求水，刘后不省视，遣宦者进酪，须臾遂殂，在位三年。善友敛乐器覆尸而焚之。<br><br>刘后囊金宝，系马鞍，与其所私庄宗之弟申王存渥，及李绍荣逃走，宫人逃散，诸军大掠。是日，李嗣源至罂子谷，闻之恸哭，谓诸将曰：“主上素得士心，止为群小蔽惑致此，今吾将安归乎？”乃入洛阳，止于私第，禁焚掠，拾庄宗骨，于灰烬之余而殡之。唐监国李嗣源获刘后与申王杀之，又杀李绍荣及魏王继岌等。同光四年四月，嗣源用旁支入继之礼，于柩前即位，是为明宗。<br><br>明宗目不知书，四方奏事，皆令安重诲读之。重诲亦不能尽通，乃奏选文学之臣，置端明殿学士，以冯道、赵凤为之。<br><br>唐以郭从谦为景州刺史，既至，遣使族诛之。唐初刻《九经》板印书售之，自是学者得书始易。明宗本胡人，克用养子，性不猜忌，与物无竟。登极之年，年逾六十，每夕于宫中焚香祝天曰：“某胡人，因乱，为众所推，愿天早生圣人，为生民主。”<br><br>天感其诚，次年宋祖生。帝在位八年，年谷屡丰，兵革罕用，校于五代，粗为小康。及殂，第五子从厚立。是为闵帝，在位一年。唐成德节度使潞王从珂举兵凤翔，入洛阳，废其主从厚为鄂王，寻弒之。从珂本姓王，小字阿三，镇州平山寡妇魏氏之子。明宗掠得，养以为子，至是继明宗而自立，是为废帝。<br><br>废帝以千春节置酒，河东节度使石敬塘之妻、晋国长公主上寿毕，辞归晋阳。唐主醉曰：“何不少留，遽归欲与石郎反耶？”敬塘闻之大惧。又使敬塘移镇天平，敬塘益惧，谋于将佐曰：“吾之再来河东也，主上面许，终身不除代。今忽有是命，得非如今年千春节公主所言乎？”都押衙刘知远曰：“明公久将兵，得士卒心，今据形胜之地，士马精强，若称兵传檄，帝业可成，奈何以一纸制书，自投虎口乎？”掌书记桑维翰曰：“主上初即位，明公入朝，不于此时移镇，而卒以河东相授，是天意假明公以利器也。明宗遗爱在人，主上非明宗后，公明宗爱婿，契丹素与明宗约为兄弟，公诚能推心屈节事之，朝呼夕至，何患不成？”敬塘意遂决，表唐主养子，不应承祀，请传位许王。唐主手裂其表，抵于地，以张敬达讨之。敬塘令桑维翰草表，称臣于契丹，且请以父礼事之，约事捷之日，割卢龙一道，及雁门关以北诸州与之。刘知远谏：“称臣可矣，以父事之太过，厚以金帛赂之，自足以致其兵，不必许以土田，恐异日大为中国之患，悔之无及。”敬塘不从。表至契丹，契丹主大喜，俟中秋倾国赴援。契丹主耶律德光将兵救石敬塘，以五万骑与唐将高行周、符彦卿合战，敬塘乃遣刘知远出兵助之，唐兵大败。唐主惧，下诏亲征，诸军骄悍不为用。符彦卿恐其为乱，不敢奉之以法。唐主至河阳，但日夕酣歌。群臣或劝其北行，则曰：“卿辈勿言，石郎使我心胆堕地。”契丹主谓石敬塘曰：“吾三千里来赴难，必有成功。观汝气貌识量，真中原之主也，吾欲立汝为天子。”敬塘辞让，将吏复劝进，乃许之。契丹主作册书，命敬塘为皇帝。敬塘割幽蓟十六州以与契丹，仍许岁输帛三十万匹，改国号曰晋。敬塘沙陀人，姓石氏，是为后晋高祖。唐主与宋审虔等四将复向洛阳，而槔校已皆飞状迎晋主矣。唐主遂与曹太后、刘皇后、雍王重美及宋审虔等携传国玺，登玄武楼自焚。在位三年，后唐亡，凡四主三姓，共十四年。<br><br>是日晚，晋主入洛阳，唐兵皆降。晋主命知远部署京城，城中肃然。寻还都于大梁。在位七年，招抚藩镇，善事契丹，中国稍安。及殂，以幼子重睿托冯道，欲道辅立之。道与景延广议，以国事多艰，宜立长君，乃奉高祖兄敬儒之子齐王重贵立之。齐王既立，以契丹主德光为祖，以高祖为父，而于本生父敬儒反臣而名之。大臣议奉表称臣，告哀于契丹。时契丹改国号曰辽，景广请致书，称孙而不称臣。辽主大怒，搬来责让，延广复以不逊语答之。辽卢龙节度使赵延寿欲代晋帝，屡说辽主击晋，辽主颇然之。辽兵入寇，晋主命刘知远会兵山东，皆不至。晋主疑其有异图，郭威见知远有忧色，谓知远曰：“何东山河险固，风俗尚武，士多战马，静则勤稼穑，动则习军旅，此霸王之资，何忧乎？”辽主大举入寇，桑维翰以国家危在旦夕，求见言事。晋主方在苑中调鹰，辞不见。又诣执政言之，执政不以为然，还谓所亲曰：“晋氏不血食矣。”辽兵环晋营，杜威与李守贞、宋彦筠谋降辽，辽主绐之曰：“景延广威望素浅，恐不能帝中国，汝果降者，当以汝为之。”威喜，遂降。<br><br>命军士释甲，军士皆恸哭，声震原野。辽主遣兵入大梁，执晋主重贵以归，在位四年。杀桑维翰，囚景延广。晋亡，凡二主，共十一年。辽主入大梁，杀张彦泽，景延广自杀。辽封晋主为负义侯，徙之黄龙府。辽主纵胡骑四出剽掠，奸淫妇女，于是内外怨愤，始患苦契丹，皆思逐之矣。时晋臣刘知远在河东，富强冠诸镇，见晋主与辽结怨，知其必危，分兵守四境，以防侵轶。及闻辽兵入汴，掳执天子，将佐军土等俱请知远上尊号，以号令四方，知远从之。知远姓刘名暠，字知远，其先沙陀人，微时为晋阳李氏赘婿，仕晋，以功封北平王。及晋主重贵被掳，乃即位于晋阳。知远欲掠晋阳民财，以赏军士。夫人李氏谏曰：“陛下因河东创大业，未有惠泽及民，而先夺其生生之资，非新天子所以救民意也，请悉宫中所有以劳军，虽复不厚，人无怨言。”<br><br>知远从之，中外大悦。辽兵肆掠，民不堪命，东方群盗大起。辽主耶律德光谓左右曰：“我不知中国之人难制如此。乃引兵北归，尽载府库之宝以行，死于杀胡林，国人剖其腹，实盐数斗，载之北归，晋人谓之帝羓.晋主刘知远入大梁，诸镇多降。仍都大梁。改国号曰汉，是为后汉高祖。以弟刘崇为太原河东节度使；后郭威篡汉，崇更名旻，即位于晋阳，则为北汉，详见后。汉主不豫，召苏逢吉、杨邠、史宏肇、郭威入受顾命，曰：“承佑幼弱，后事托在卿辈。”遂殂，在位二年。皇子佑承立，时年十八，是为隐帝。河中李守贞，永兴王景崇、凤翔赵思绾三镇拒命，推守贞为主。汉遣诸将讨之，久无功。汉主患之，以郭威为招慰使，诸军皆受节制。郭威攻河中，入其外郭，李守贞与妻子自焚。<br><br>赵思绾好食人肝及人肉，取妇女为食粮，已约降汉，周收敛财物，三改其期。郭威执斩之，威使赵晔急攻永兴，王景崇自杀，三镇即平。汉主骄纵，年益壮，狎昵嬖幸，厌为大臣所制，左右乘间谮龙，遂杀其枢密使杨邠、侍卫指挥使史宏肇、三司使王章。宏肇御众严整，将兵所向必克，汉得天下，皆其力也。三人之死，人尽冤之。汉主又遣使至邺都杀郭威，威举兵反，留养子荣镇邺，命郭宗威将骑兵前驱，自将大军继之。至封邱，人心汹惧，汉主遣慕容彦超等将兵拒之。彦超等战败，遂还。<br><br>是日，汉主出劳军，为乱兵所杀。主在位三年。冯道帅百官谒见郭威，威犹拜之。郭威帅百官奏李太后，宜早立新君。太后令百官议，以高祖之子承训、承勋年尚幼，立高祖弟崇之子刘赟为君。<br><br>会辽主入寇，李太后命郭威将大军击之。十二月。威发大梁，馆于澶州。癸丑旦，将发，将土数千人忽大噪。威命闭门，将士逾垣发屋而入，曰：“天子须侍中自为之，将士辈已与刘氏为仇，不可立也。”或裂黄旗以被威体，共扶抱之，呼万岁震地。因拥威南行，威乃上太后笺，请奉汉宗庙，事太后为母。<br><br>太后诏废赟为湘阴公，以郭威监国。遂即位。郭威，邢州尧山人，今北直顺德府唐山县是也，改国号曰周，仍都大梁，是为后周太祖。罢四方贡献珍物，毁宝玩于庭，诏百官上封事，爱士恤民，用人得宜，为五代之令主。太祖无嗣，以皇后兄柴守礼之子柴荣为嗣，封晋王。在位三年殂。晋王荣即位，是为世宗。时北汉主闻太祖晏驾，自将兵三万，与辽兵万余骑入寇。<br><br>周主自将兵御之，战于高平之南。合战未几，樊爱能、何徽引骑兵先遁，右军溃，步兵千余人，解甲呼万岁，降于北汉。周主见兵势危，自引兵亲犯矢石督战。宿卫将赵匡胤谓同列曰：“主危如此，吾属何得不致死。”乃身先士卒，驰犯其锋，士卒死战，无不一当百，北汉兵大败。爱能等闻捷，稍稍复还。<br><br>周主责之曰：“汝辈皆累朝宿将，非不能战，今望风奔逃者无他，正欲以朕为奇货，卖与刘崇耳。”悉斩之。由是骄将惰卒，始知所惧，不行姑息之政矣。因大阅诸军，去老弱，择精壮，募壮士以补之。又命赵匡胤募壮士以补宿卫。由是士卒精强，近代无比，毁铜佛以铸钱。世宗召陈抟，问以黄白飞升之术？<br><br>对日：“陛下为天子，当以洽天下为务，安用此为？”乃遣还山。诏州县长吏常存问之。世宗既为周太祖嗣，人无敢言柴守礼子者，但以元舅处之，优其俸给，未尝至大粱。尝以小忿杀人，有司不敢诘，世宗知而不问。<br><br>南唐北通契丹，欲伐周。周世宗下诏亲征南唐，命李重进将兵赴正阳。南唐刘彦贞引兵来拒，重进大破之，斩彦贞，唐人大恐。皇甫晖、姚凤退兵清流关。周主命赵匡胤袭之，晖等走入滁州，欲断桥自守。匡胤挥兵涉水，直抵城下，晖曰：“人各为其主，愿容成列而战。”匡胤笑而许之。晖整众而出，匡胤拥马突阵击晖，擒之，并擒姚凤，遂克滁州。匡胤威名日盛，每临阵，必以繁缨饰马，铠杖鲜明。或曰：“如此，恐为敌所识。”匡胤曰：“吾固欲其识之耳。”南唐主屡败而惧，遣李德明来言，请去帝号，割寿、濠、泗、楚、光、海六州之地，仍岁输金帛百万，以求罢兵。周主以淮南之地已半为周有，诸将捷音日至，欲尽得江北之地，不许。唐主大怒，命弟齐王李景逵将兵二万趋六合。赵匡胤奋击，大破之，于是唐之精锐尽矣。是战也，士卒有不致力者，匡胤阳为督战，以剑砍其皮笠。明日，阅遍皮笠有剑迹者数十人，皆斩之，由是部兵莫敢不尽死。周以赵匡胤为定国节度使，兼殿前都指挥使，周主还都。<br><br>命将围寿春，连年不下，周主复自将伐南唐，抵寿春，唐寿州监军周廷构以城降。又攻濠、泗二州，二州皆降，进克楚州。<br><br>周主如迎銮镇，至江口，遣水军击破唐兵。唐主恐，遂南渡。又耻降号称藩。乃遣陈觉奉表，请传位于太子宏翼，使听命于中国。觉至迎銮镇，见周兵之盛，白世宗请遣人渡扛取表，献西川之地，划江为境，以求息兵，辞旨甚哀。世宗曰：“朕本兴师止取江北，合尔主能举国内附，朕复何求？”赐唐主书，慰纳之，谕以罢兵，不必传位。唐主奉表，献江北四州，岁输贡物数十万。于是江北悉平，南唐主更名景，去帝号，奉周正朔。世宗以北鄙未复，将幸沧州，即日帅步骑数万，直趋契丹之境，契丹守将皆举城降，于是关南悉平。又宴诸将于行营，议取幽州，适有疾而还。<br><br>世宗疾大渐，召范质等入受顾命，在位六年，寿三十九而崩。世宗在番邸时，多务韬晦，及即位，人始服其英武，其御军，号令严明，人莫敢犯。其攻城对敌，应机决策，出人意表，动无不胜。又勤于为治，百官簿籍，过目无所忘。发奸摘伏，聪察如神。闲暇则召儒者读前史，商榷大义，性不好丝竹珍玩之物。重农恤民，制礼作乐，文武参用，各尽其能。人皆服其明，而怀其惠，故能破敌广地，所向无前，足称令主。登遐之日，远近哀慕焉。世宗太子梁王宗训即位，时方七岁，是为恭帝。恭帝幼冲，中外物情，皆附于赵匡胤，密有推戴之意。时镇、定二州，传言辽与北汉连兵入寇。周主遣归德节度使殿前都检点赵匡胤，率禁兵御之。正月癸卯，发汴京，殿前都指挥使苗训，善观天文，见日下复有一日，黑光摩荡者久之。指示楚昭辅曰：“此天命也。”<br><br>是夕次陈桥驿，军士聚于驿门，殿前都指挥使石守信等相与谋曰：“主上幼弱，我辈出死力破敌，谁则知之？不如先立点检为天子，然后北征。”都押衙李处具以其事白匡胤之弟匡义，及归德掌书记赵普。甲辰黎明，军士擐甲执兵，直逼寝所，曰：“诸侯无主，愿册太尉为天子。”匡胤惊起，披衣未及时，黄袍已加身上矣。众即罗拜呼万岁，掖之上马，拥逼还汴，匡胤揽辔，誓诸将曰：“汝等自贪富贵，立我为天子，能从我命则可；不然，我不能为汝主也。”皆下马曰：“愿受命。”匡胤曰：“太后主上，我北面事者，不得惊犯；公卿皆我比肩，不得侵凌；朝市府库，不得侵掠；用命有重赏，不然当族诛。”<br><br>皆应曰：“诺。”遂肃队而行。乙巳至汴，自仁和门入，秋毫无所犯。匡胤令甲士归营，而自退居公署。将士拥范质、王溥等至，质以义让匡胤，匡胤流涕曰：“吾受世宗厚恩，为六军所迫，一旦至此，负惭天地，将如之何？”质等未及对，列校罗彦环挺剑厉声曰：“我辈无主，今日必得天子。”质等相顾，不知所为。溥降阶先拜，质不得已，亦拜。遂奉匡胤入宫，召百官至，晡时班定，犹未得禅诏。翰林承旨陶谷出诸袖中，遂用之，宣徽使引匡胤就廷，北面拜受讫，乃掖升崇元殿，服衮冕，即皇帝位。奉周主为郑主，在位半年，后十一年殂，宋主素服发哀，辍朝十日。世宗七子皆寿终，奉符后为周太后，迁之西宫，周亡，凡三主，共十年。五代通共五十三年。宋主大赦改元，国号宋，是为宋太祖，石守信、高楼德等悉进爵有差。<br><br>华山隐士陈抟，闻太祖代周，曰：“天下自此定矣！”宋祖开基，其说颇长，留待下回再叙。其唐末河北七藩镇，割据土宇，隐同列国，及残唐十僭国，今且逐渐叙明，以便观者。<br><br>唐末藩镇有卢龙，初名平卢，今北直永平府卢龙县等处是也。自唐玄宗以安禄山为平卢节度使起，及禄山反后，凡更二十七人，共易二十姓。至刘守光称帝于后梁末帝时，晋王李存勖击破幽州，擒守光并其父仁恭斩之。有魏博，亦名天雄，今北直大名府等处是也，唐代宗时，田承嗣执史朝义妻子降，以为魏博节度使，凡更十九人，共易九姓。至后梁末帝时，杨师厚卒，魏人以其地降于晋王李存勖。有成德，后名武顺，今北直正定府等处是也。唐肃宗时，以安史降将李宝臣为成德节度使。凡更十二人，共易四姓。至后梁末帝时，王镕为其下太保王德明所弒，晋王存勖讨诛之；有泽潞，亦名昭义，今山西潞安府等处是也。唐代宗时，以安史降将薛嵩为泽潞节度使，凡更三十人，共二十六易姓。至丁会，以朱全忠弒昭宗，会降于晋王李克用。又有淄青，今山东兖州府东平州是也。唐肃宗时，以侯希逸为淄青等六州节度使。凡五人，二易姓。至李师道，唐宪宗遣兵讨之，其下刘悟斩献其首。又有淮西，后名彰义，今河南汝宁府等处是也。唐肃宗时，以来王真为节度使，凡八人，七易姓。至吴元济，唐宪宗遣李想讨诛之。又有沧景，亦名横海，今北直河间府等处是也。唐德宗时，以程日华为横海军节度使。凡更二十七人，共十五易姓。至卢彦威，于唐昭宗时，为刘守光之父刘仁恭所取。又有宣武，今河南开封府等处是也。唐德宗时，以刘元佐为宣武节度使，凡更十九人，共九易姓。至唐实，于唐僖宗时，以朱全忠代之，后遂篡唐，此唐末河北藩镇之大略也。<br><br>至于残唐五代诸僭国，前后共约十国，其最大莫如吴与南唐。初，合肥人杨行愍以为盗见获，刺史郑棨奇其状貌，释之，后应募为兵，充卢州牙将，高骈以为卢州刺史，改名行密。时高骈好神仙，吕用之、张守一、诸葛殷等共为妖妄，淫刑滥赏，夺人资财、妇女，人大怨恨。毕师铎、秦彦起兵讨之。秦彦杀高骈，并其子弟甥侄，共为一坎瘗之，杨行密尽取高骈故地。<br><br>唐昭宗以杨行密为淮南节度使，据有江南江西等地。行密取濠州，得徐州人李氏子，养以为子。其长子渥憎之。行密赐与徐温为子，名之曰知诰。知诰勤孝过诸子，温特爱之，每谓诸子曰：“汝辈事我，能如知诰乎？”使掌家事。行密节度淮南十四年卒。长子渥嗣。渥骄侈信谗，多以旧怨杀人，燃十围之烛以击球，或单骑出游，从者不知所之。左右牙指挥使张颢、徐温泣谏不听，遂谋作乱，因弒渥，渥嗣位三年。颢立渥弟杨隆演，徐温密使人斩颢于牙堂，暴其弒君之罪。温出镇润州，留养子徐知诰居广陵辅政。隆演嗣位十年，又僭王位二年卒。徐温入朝，或劝温自取，温正色曰：“我受杨氏厚恩，使杨氏无男有女，亦当立之，敢妄言者斩。”乃迎立隆演之弟丹阳公溥。<br><br>及温卒，吴王赠温齐王，以徐知诰都督军事。吴王杨溥在王位六年，又僭称帝十一年，为徐知诰所篡，号为让皇，寻卒，谥曰睿，吴亡。凡四世，共四十六年，称帝十一年。徐知诰称帝，复姓李，改名升，国号唐，都金陵，是为南唐。南唐主李升，字正伦，乃唐太宗子吴王恪之后也。世本微贱，父荣早卒，升少孤，流落濠泗间。杨行密得之，奇其状貌，嘱其将徐温养以为子。及长，身长七尺，广颡隆准，为人好学，温厚有谋。篡位后，追尊徐温为忠武皇帝，庙号义祖，立唐七庙。勤俭爱民，兴利除害，在位六年，以服方士灵丹，疽发背而殂，庙号烈祖，长子璟嗣位。璟性和柔，好文事，喜人顺己。<br><br>于是谀臣日进，政事日乱。既克建州，并有殷国，复破湖南，并有楚国，益骄肆，有并吞天下之志。遣使通契丹及北汉，约共图中国。周世宗将兵伐之，唐兵大败，去帝号，尽献淮南江北之地。划江为界，奉表称臣于周。唐主在帝位十九年，去帝号称国主者四年，徙都豫章。以境土蹙弱，忧虑成疾而殂。庙号元宗。子煜时留建康，遂即位。煜酷信佛法，出禁中金钱，募人为僧。都下僧将万人，皆仰给于县官。唐主与后服僧衣，诵佛经，拜跪手足成赘。宋太祖闻之，乃选少年有口辩者为僧，南渡见唐主，论性命之说。唐主信重，谓之一佛出世。自是不复以治国守边为事。宋遣曹彬将大军取江南，江南主日于后苑引僧及道土诵经，宋师驻城下累日，江南主犹未知。及知之，乃遣使召都虞侯朱令赞，将上江兵入援，遣吏部尚书徐铉等贡方物，上表求退师。铉言于宋帝曰：“李煜无罪。煜以小事大，如子事父，奈何见伐？”反复论辩不已。帝怒曰：“江南亦有何罪？但天下一家，卧榻之帝，岂容他人鼾睡耶？”铉惶恐而归。唐朱令赟入援，众号五十万，顺流而下。曹彬击败之，遂擒令赟.金陵孤城愈蹙，一日城将破，彬忽称疾不视事。诸将皆来问疾，彬日：“余之疾，非药石所能愈，惟须诸君诚心自誓，于克城之日，不妄杀一人，则自愈矣。”诸将许诺，共焚香为誓，彬即称愈，遂克升州。江南主率臣僚诣军门请罪，彬慰安之，待以宾礼，请煜入宫治装。煜治装毕，遂与其宰相汤悦等四十五人赴汴京。煜嗣位十九年而降于宋，南唐亡，凡三主，共三十九年。<br><br>其见灭于南唐者，有闽国，亦号殷。唐僖宗时，寿州屠者王绪，与其妹夫刘行全，聚众五百，盗据本州岛，复陷光州，有众刀余人，蔡州节度使秦宗权表为光州刺史。固始县佐王潮及弟审邽、审知皆以才气知名，绪以潮为军正，信用之。时黄巢已平，秦宗权责租赋于光州刺史王绪，绪不能给，宗权怒击之，绪惧，悉光、寿二州兵渡江，转掠江、洪、虔州，又陷汀、漳州，然皆不能守。王绪以漳州道险粮少，令军中无得以老弱自随，惟王潮兄弟扶其母以从。绪责之，潮等曰：“人皆有母，未有无母之人，将军奈何使人弃其母乎？”绪怒，令斩其母。<br><br>潮等曰：“潮等事母如事将军，既杀其母，安用其子，请先母死。”将士为之请，乃舍之。有望气者谓绪曰：“军中有王者气。”于是绪见将士有勇略魁岸者，皆杀之，刘行全亦死，众皆自危。行至南安，潮说其前锋将伏壮士篁竹中，就马上擒绪，反缚以徇。前锋将推潮为将军，引兵还光州，所过秋毫无犯，遂取泉州，遣使降于观察使秦岩。岩表潮为泉州刺史。潮沉勇有智略，招怀离散，均赋缮兵，吏民悦服。秦岩病卒，诏以潮为观察使，未几，升福州为威武军，以潮为节度使。一年卒，表其弟审知为威武留后，朝廷因而命之。审知状貌雄伟，隆准方口，常乘白马，军中号为白马三郎。后梁篡位，以审知为闽王。审知俭约，宽刑薄赋，好贤下士，境内以安。嗣位二十九年卒，子延翰嗣，骄淫残暴，自称大闽国王，以弟延钧为泉州刺史，义弟延禀为建州刺吏，皆令采择民间美女，三人皆谏，遂有隙，二人合兵袭福州，杀延翰。翰嗣位一年，众推延钧为留后，更名璘.璘好神仙，大作宫殿，用度不足。以薛文杰为国计使，文杰巧佞谄媚，阴求富民之罪，而籍没其财，被榜掠者，胸背分受，乃以铜斗火烫之，国人皆怨怒。<br><br>太后及长子继鹏泣请于璘而杀之。璘后陈金凤善淫，曲尽其妙，闽王嬖之。后与幸臣归守明、李可殷等私通，国人皆恶之。会璘疾甚，长子继鹏与皇城使李仿杀李可殷。璘力疾视朝，推求可殷死状，仿大惧，遂帅所部兵鼓噪入宫，弒璘.继鹏杀陈后。<br><br>璘嗣位九年，又称帝三年而被弒。子继鹏立，更名昶。昶既嗣立，骄纵好聚敛，重方士而崇宫室，又忌杀宗族。其叔父延义弒之而自立，昶僭位三年。延义更名曦，曦骄淫苛虐，宗族勋旧相继被诛，每乘醉杀人，僭位六年，朱文进弒之而自立。时审知子延政已据建州称帝，改国号曰殷。会南唐查文徽表请击殷，南唐主遣徽兴兵南下，延政使人诈告福州曰：“唐助我讨贼臣，大兵今至矣。”福人大惧，斩文进以降于延政，唐兵与闽相持未决，唐查文徽请唐主王益兵，唐主遣将军祖全恩将兵会之，闽兵大败，唐兵拔镡州，又拔建州，殷王延政降，僭位三年，汀、泉、漳等州相继皆降，闽亡，凡七传，四主，共五十年，内称帝二十年。<br><br>其见灭于南唐者，又有淮南，亦号楚国。唐僖宗时，秦宗权与杨行密争扬州，马殷与刘建锋等俱属宗权将孙儒。及行密击斩孙儒，刘建锋、马殷收余众七千走洪州，推建锋为帅，至江西，众十余万，杀武安节度使邓处纳，自称留后。建锋既得志，嗜酒不亲政事。长直兵陈瞻妻美，建锋私之。瞻杀建锋，诸将杀瞻。马殷尝同建锋领兵，众服之，推为留后。唐昭宗以马殷为湖南节度使。殷练卒厉兵，尽取湖南之地，节度湖南二十一年，又建楚国，在王位四年殂，遗命诸兄弟相继。子希声立，声嗣位二年殂，弟希范立。范纵意声色，为长夜之饮，内外无别。盛为宫室，选美女，率子弟僚属游宴。嗣位十五年，希范弟希广立。嗣位三年，懦弱不能自决，庶兄希萼争立，广不忍杀其兄，反为其兄希萼所弒。萼篡位一年，多思旧怨，杀戮无度，纵酒荒淫，悉以军府事委庶弟希崇。崇多私曲，政刑紊乱，军民皆怨。指挥使徐威等以兵废希萼而立希崇。初，希萼素有怨于衡山人彭师暠，希崇送希萼至衡山幽之，实欲衡山人杀之。而衡山彭师晨奉希萼愈谨，聚众万余人，立希萼为衡山王。而希崇日纵酒荒淫，命妇女裸侍，为政不公，语多骄妄，国人不附。徐威等患之，密表请兵于南唐。南唐主命边镐将兵击楚，希崇、希萼皆降。楚亡，凡六传，共五十六年，内建国称王者四十五年。唐既平湖南，悉收其金帛美女、仓粟亭馆、花果之类，皆徙金陵，遣郎中杨继勋等收租赋，专务苛刻，湖南人大失所望。<br><br>南汉主刘晟遣兵争岭南之地，大败唐师。楚辰州刺史王逵乘间迎刘言为帅，击败唐兵，尽复马氏岭北敌地。惟郴连入于南汉，奉表乞降于周。周许之，以言为武平节度使，在任二年，周行逢、张文表劝王逵自取之。逵杀刘言，奉表于周，求为节度使。<br><br>亦许之。周主自将伐南唐，诏王逵攻南唐鄂州。逵领兵过岳卅，团练使潘叔嗣燕犒甚谨，逵左右求取无厌，叔嗣帅众袭逵，逵败死，在任二年。叔嗣迎周行逢为武平留后。行逢诱执潘叔嗣，数其罪而斩之。周以周行逢为武平节度使，行逢在任七年，疾甚，谓子保权曰：“我死，张文表必为乱，万不得已，当举族归朝，无令陷于虎口。”及卒，文表果为乱，保权请兵于宋，宋祖遣兵赴之，保权已诛文表，弘佐立。佐好书礼士。躬勤政事，发伏摘奸，人不能欺，嗣位六年殂，弟弘亻宗嗣。亻宗性刚严，大将胡进思忌，遂废之，而立其弟弘俶.弘俶曰：“能全吾兄，乃敢承命。”进思许之，俶遣兵卫之。进思屡欲弒亻宗，俶保全之，进思忧虑而死。俶徙于亻宗东府，为筑宫室，治园囿以娱悦之，岁时供馈甚厚。俶遣使入贡于宋，宋主谓之曰：“江南倔强，不朝，我将讨之，元帅当助我，无惑人言。”密告以师期。<br><br>吴越王做帅兵五万攻常州，拔之。江南主贻俶书曰：“今日无我，明日岂有君。一旦宋天于易地酬勋，王亦大梁一布衣耳。”<br><br>俶不答，以书上宋，宋帝优诏褒之。吴越王俶闻唐亡而惧，帝亦谓其使者，愿与一相见。俶与妻孙氏、子惟浚、孙承佑来朝。<br><br>帝赐礼贤宅以居，亲幸宴之，赏赐甚厚。赐俶剑履上殿，书诏不名。命与晋王匡义叙昆弟之礼，封孙氏为王妃，留两月遣还。<br><br>帝赐以黄袱，封识甚固。戒曰：“途中宜密观。”及启之，则皆群臣乞留俶章疏也，俶益感惧。既归视事，命徙坐于东偏，谓左右日：“西北者，神京在焉，天威不违颜咫尺，俶岂敢宁居乎？”每修贡，必列于庭，焚香再拜，而后遣之。至宋太宗三年，吴越王俶朝于宋，求还不许，其臣崔仁冀曰：“朝廷意可知矣，大王不速纳功为都知兵马使。”时王仙芝与黄巢余党侵掠江淮两浙间，独畏二人，不敢犯临安。高骈闻而壮之，召昌及镠，欲与共讨贼。镠见骈无讨贼心，说昌辞去。昌自石镜引兵入据杭册，镇海节度使周宝不能制，表昌为杭州刺史。时王铎将刘汉宏据浙东，欲并江西。董昌谓钱镠曰：“汝能取越州，吾以杭州授汝。”镠击破浙东军，克越州，越州今绍兴府是也。刘汉宏走，台州刺史杜雄执送昌斩之。昌遂徙镇越州，以镠知杭州府事。会镇海节度使周宝为其下刘浩、薛朗等所逐，镠讨平之，拔常州及润州（润州今镇江府是也），又拔苏州。唐昭宗以钱镠为镇海节度使，以董昌为浙东威胜节度使。<br><br>董昌求为越王，朝廷未许，昌遂自称帝，号大越，罗平令群下谓己为“圣人”。钱镠遗昌书曰：“与其闭门作天子，陷九族百姓于涂炭，岂若开门作节度使，终身富贵耶？及今悛悔，尚可及也。”昌不听。镠将兵诣越州城下，昌战败，固守越州，镠破斩之，传首京师，遂以镠兼镇海、威胜两节度使。镠拔淮南之松江、无锡、常熟、华亭、湖州等地；镠又取严州，遂取金华及衙州。梁朱温篡位，以钱镠为吴越王，始建国，仪卫名称，多如天子之制，惟不改元称帝。吴越与吴争常州，战于无锡，为吴所败，杀吴越将何逢。斩首万级。镠见何逢被杀，悲不自胜，将士感悦，皆心附之。镠自少在军中，夜未尝寐，倦极则就圆木小枕。寐熟辄硼而寤，名曰警枕。置粉盘于卧内，有所记则书盘中。或寝方酣，外有白事者，令侍女振纸即寤。<br><br>镠善事天子，始与吴争地，后与吴连和，境内以安。为节度使三十年，又建国十年殂，中子传瓘立，更名元瓘，抚御将帅，和好兄弟，境内称安，嗣位九年赋予硼功，补石镜镇将。临安人钱镠，字具美，素无赖，贩盐为盗，有术者望斗牛间有王气，占之在临安。乃以相法隐市中，阴求其人，与县录事钟起善，私以告起。起为置酒，悉召县中豪杰为会，术者遍观，皆不足当。会术者过起家，镠适从外来，术者大惊曰：“此真贵人也。”<br><br>因顾起曰：“君之贵，因此人。”初，起诸子常从镠饮博，起辄禁之。至是，始纵其子与镠游，时贷其穷乏。镠善射与槊，以骁勇闻，事董昌有保权。牙将张从富挟保权以拒宋，宋击破之，斩从富，获保权以归，释为卫将军。寻迁羽林将军以善终，湘湖悉平。自刘言至保权，再共十三年而亡，此外又有吴越。<br><br>唐僖宗时，王郢作乱，劫掠浙江、福建等地，陷明、台二州，大为民患。及贼平，临安人董昌以土团讨贼，土祸且至，俶乃籍境内十三州一军八十六州县以献，帝御崇元殿受之。俶朝退，将佐始知之，皆恸哭曰：“吾王不归矣。”俶嗣位三十一年而亡，后又十年而卒。宋太宗封俶为王，诸子孙皆为显官，七子皆贵显。吴越亡，凡五世，共八十一年，内建国五十六年。<br><br>此外又有前蜀、后蜀。前蜀者，唐僖宗时，舞阳人王建隆目广颡，状貌伟然，少无赖，以屠牛盗驴贩私盐为事，里人谓之“贼王八”，为田令孜假子，拜卫将军。僖宗自凤翔移幸兴元，以王建为清道使，使奉玺以从。至大散关，凤翔李昌符焚栈道几断，建控帝马，冒烟焰中过，宿阪下，帝枕建膝而寝，既觉流涕，解御衣赐之。及田令孜败，王建以令孜党，出为四川和州刺史。建骁勇，知人善任，听言纳谏，士乐为用。召募溪洞酋豪，有众八千，袭阆州，逐杨茂实，进攻西川节度使陈敬瑄，表敬瑄之罪于朝，求讨敬瑄以自赎。诏削敬瑄官爵，以建为节度使。建攻斩陈敬瑄，拔成都，据有西川之地。复攻杀顾彦晖于梓州，并有东川之地，遣使入贡，并修好于朱全忠。及全忠篡位，建移檄诸道，欲与岐晋会兵，兴复唐室。卒无应者，建遂自称帝。建于诸将有功名者，多因事诛之。太子作乱，为卫兵所杀。建立幼子宗衍为太子。蜀主建久疾昏，督任节度使十七年，又称帝十年殂。少子衍立，衍奢纵无度，日与徐太后、徐太妃游宴贵臣之家，及游近郡名山，所费不可胜记。强取民间女子纳宫中，太后、太妃各有悻臣，每卖官人数，大则以赂多者得之。衍有宠姬徐氏，别号花蕊夫人，有美色，亦以淫乱闻。衍每好微行，酒肆娟家，无所不到，又以韩昭、潘在迎等为狎客，与宫女杂坐，谑浪亵狎，无所不至。王承休妻严氏色美，蜀主衍私焉。以秦州多美妇人，蜀主封承硼为鲁国公、天雄节度使，使治秦州，以采择美女。承休强取民间美妇，教以歌舞。毁府署为行宫，请蜀主临幸秦州观之。衍引兵发成都。<br><br>后唐主李存前遣子继岌及郭祟韬伐蜀，蜀武兴节度使王承捷告唐主西上，衍急欲与承休妻相会，且观女戏，不以为意。承捷以凤、兴、文、扶四州降。衍至利州，遇威武卒逃回，始信唐兵之来，意欲迎敌，兵皆愤怨不肯战，遂降。前蜀亡。凡二世，共三十五年，内称帝十七年。衍降后，一家俱为后唐王所杀，及后唐大将郭崇韬以无罪被杀。唐以董璋为东川节度使，以孟知祥为西川节度使。知祥后据蜀，是为后蜀。后蜀孟知祥，刑州龙冈人，今北直顺德府邢台县是也。知祥既为节度使，蠲除横赋，安集流散，下宽大之令，与民更始，阴有据蜀之志。阅库中铠甲，得二十万，置左右牙兵十六营。<br><br>后唐明宗时，东川节度使董璋反，知祥亦与同反。唐使石敬塘攻剑州，不克，还屯剑门，以运粮不继，烧营北归。董璋会诸将谋袭西川成都，反为知祥所败。璋还梓州，知祥破斩之，因兼有东川之地，上表谢罪于唐，唐以知祥为蜀王，未几，称帝于成都。知祥为节度使九年，僭号一年殂。子仁赞立，更名昶。昶日事奢纵荒淫。以蜡书与北汉约同举兵伐宋。细作赵彦韬献之宋，宋主得书，以王全斌为大将，刘光义、崔彦进、王仁赡、曹彬等将步骑六万，分道伐蜀。蜀兵大败，蜀主昶请降，嗣位三十二年，宋主以吕余庆知成都府事，后蜀亡，凡二世，共四十一年，内称帝三十三年。初，徐匡璋纳女于昶，拜贵妃，亦号花蕊夫人。意花不足拟，似花蕊轻盈也，与昶极相爱。王师平蜀，宋主闻花蕊名，命别将护送入宫，纳为妃。昶美丰仪，喜猎善弹。夫人心尝忆昶，悒悒不敢言，因自画昶以祀，复佯言于众曰：“祀此神者多子。”一日，宋祖见而问之，夫人亦托前言，讳其姓，遂假张仙，自是求子者多祀之，迄今不改。<br><br>此外又有南汉。初，上蔡人刘安仁，商于南海，因家焉，子谦为广州牙将，升封州刺史，封州，今广东肇庆府封川县是也。及卒，子隐居丧于贺江，士民百余人谋乱，隐一夕尽诛之。<br><br>岭南节度使刘崇龟表为封川刺史，诸贼为乱者，隐与战，悉擒斩之。唐昭宗时，以重赂结好朱全忠，全忠奏以为清海节度使，屡进爵南海王，凡十一年卒。弟严立，谓中国纷纷，天下尚且无定，安能及远，遂称帝，改名袭。穷奢极丽，宫殿悉以金玉珠翠为饰。用刑惨酷，有灌鼻、割舌、肢解、刳剔、炮炙、烹蒸之法，或聚毒蛇水中，以罪人投之，谓之水狱。末年尤猜忌，不信臣下，专任宦者，由是宦者大盛。为节度使六年，又称帝二十六年殂。子弘度立，更名玢，骄奢不亲政事，作乐酣饮，裸男女而观之，左右忤意辄死，无敢谏者。嗣位一年，弟晋王弘熙弒之而自立。弘熙更名晟，尽诛诸弟及其诸子，悉纳其女，以充后宫，作离宫千余间，饰以珠宝。设镬汤、刀山、锯忤之刑，号生地狱。以宫人卢琼仙、黄琼芝等为女侍中，朝服冠带，参决政事。宗室勋旧，诛戮殆尽。惟宦官林延遇等用事。晟嗣位十五年殂。子继兴立，更名钅长，时年十六。钅长谓群臣皆有家室，顾子孙不能尽忠，惟宦者可任，于是国事皆决于女侍中卢琼仙及宦官龚澄枢等。凡群臣有才能，及进士状元，皆先下蚕室，然后得进。一状元闻之惧，辞官而逃，及抵家，则候阉者已在门矣。状元请与妻孥决别，三昼夜而后就刑，许之。三日后，即于其家阉焉。钅长得波斯女，丰姿而慧艳，善淫，曲尽其妙，钅长嬖之，赐号媚猪。钅长好观人交，选恶少年，配以雏宫人，就后园褫衣，使露而偶，钅长扶媚猪巡行，观其交接之势，号曰“大体双”。见女子号叫畏避，则大喜；见男子势弱，则鞭之。又择美男子与媚猪对，鸟兽见之，熟亦作合。钅长举兵侵宋，宋太宗命潘美为将，尹从珂为副以讨之。南汉都统李承渥将兵十余万，屯莲花峰下，列象为阵。潘美集劲弩射之，象奔还，乘象者皆堕，反践承渥军，军遂大溃，承渥仅以身免。宋师下韶州，遂克英、雄二州，进次拢头，汉主大惧。宋师直进，钅长焚其府库宫殿，明日出降。南汉亡，凡四世，共六十八年，内称帝五十五年。<br><br>此外又有北汉。北汉起后汉高祖刘知远之母弟刘崇。崇，太原人，美须眉，目重瞳子。少无赖，嗜酒才博，尝黥为卒。<br><br>高祖镇河东，以为都指挥使。及即位，以为太原留后。隐帝立，以城节度使，崇乃收豪杰，籍民为兵。及郭威弒隐帝，崇将起兵讨之。会威立崇之子赟为汉嗣，崇喜曰：“吾儿为帝矣。”遂罢兵。及郭威自立为帝，废赟为湘阴公。刘崇遣使请赟归晋阳。周主报曰：“湘阴公比在宋州，今方取归，必令得所，公勿以为忱。”未几，弒赟于宋州，崇乃称帝于晋阳，所有者：<br><br>并、代、宪、隆、忻、岚、汾、沁、辽、蔚、麟、石十二州之地。宰相俸钱，月止百缗，节度使二十缗，其余薄有资给而已。<br><br>崇谓诸将曰：“朕以高祖之业，一朝坠地，今日位号，不得已而称之，朕是何天子？卿是何节度使耶？”遣使通好于契丹辽主，遂册命崇为大汉神武皇帝，更名曰旻.北汉土瘠民贫，内供军国，外奉契丹，赋役繁重，民不聊生。北汉主旻闻后周太祖晏驾，甚喜，约契丹同伐周，战于高平之南，败还；周世宗伐北汉，亦不克而还。北汉主旻称帝六年殂，子承钧立，更名钧。钧性孝谨，既嗣位，勤于政事，爱民礼士，境闲粗安。其上表于契丹称男，契丹谓之儿皇帝。<br><br>初，北汉世祖旻女适薛钧，生子继恩；再适何氏，生子继元，二子俱幼孤。世祖以钧无子，命养以为嗣，钧在位十一年殂，养子继恩立，立二月，而为供奉官侯霸荣所弒。宰相郭无为使人杀霸荣，而立继恩之弟继元。继元亦钧养子，即何氏子也。性残忍，世祖子十余人，皆为所杀。宋太祖亲征北汉，围太原城，不克而还。初，宋太祖尝微行，雪夜过赵普家，与普谋取北汉。普曰：“太原当西北二面，太原既下，则二边之患，我独当之。不如姑俟削平诸国，则太原弹丸之地，将安逃乎？”帝以为然，故虽连年攻伐，败辽师，然至城下，辄退师不取。<br><br>盖北汉恃辽以为援，宋祖并欲诱致辽而疲弊之，因并灭之。故太祖不灭北汉，是计也，非力不足也。宋太宗兴国四年，以潘美为大将，师崔彦进、李汉琼等六将军，太宗自将，分道伐北汉。北汉求救于契丹，辽主遣耶律沙将兵救之，战于白马岭下，辽师大败。宋师围太原，攻城甚急，继元嗣位十二年，奉表乞降于宋。宋封为彭城郡公，北汉亡，凡四世，共二十九年。<br><br>又北汉主钧义子刘继业，为北汉将，甚骁勇，尽忠北汉，杀宋师甚众。宋帝使继元招而降之，使复姓杨，更名业，号杨无敌。其后，王亻先强令其将兵击辽，败死，即世所谓杨老令公是也。业子延昭，昭子充、广，广子贵迁，遂有四川播州之地，为播州宣慰使，至明万历时始亡。<br><br>此外又有南平。初，河南陕州硖石人高季昌，少为汴州富人李让家僮。唐昭宗时，朱全忠为宣武节度使，李让入资于全忠，得幸为养子，易其姓，名曰朱友让。季昌因让得进，全忠奇其才，命让以子畜之，以为指挥使。及梁兵攻凤翔，李茂贞坚壁不出。季昌请以计诱致岐兵而败之，由是知名。梁主篡立，以高季昌为荆南节度使，季昌到官，城邑残毁，户口雕耗，季昌安集流散，民皆复业。潜有据荆南之志，造战船五百艘，治城堑，缮器械，招聚亡徒，交通吴蜀，梁不能制。梁奉季昌为渤海王，季昌又降于唐，更名季兴，唐封季兴南平王。唐魏王继岌送蜀货四十万，浮江而下，季兴杀而夺之。唐主诘之，季兴言当问之水神。唐主遣兵伐之，因乱不克而还。季兴在官二十二年卒，子高从诲嗣。从诲性明达，亲礼贤士，委任梁震，以兄事之。以经史自娱，省刑薄赋，境内以安。荆南介居湖南、岭南、福建之间，地狭兵弱，自高季兴时，诸道入贡过其境者，多掠夺其货币。及诸道移书诘让，威加以兵，不得已，复归之，曾不为愧。及从诲立，唐、晋、契丹、汉更据中原，南汉、闽、吴、蜀皆称帝。从诲利其赐与，所向称臣。堵国贱之，谓之高无赖。从诲嗣位二十年卒，子高葆融立。融嗣位十二年卒，母弟保勖立。勖嗣位二年卒，保融子继冲立。继冲嗣位一年，宋太祖因湖南周行逢乞师讨张文表之便，假道江陵，继冲以牛酒犒师，而宋兵已袭取其地矣。继冲乃尽籍其境内所有，以降于宋。宋以继冲为武宁节度使，南平亡，凡四世，共五十七年。<br><br>此外有契丹即辽国，另见三十二回，不赘。此外又有南诏，即今云南地，以时为外国，不载，略见第四十一回中。至于宋祖既受周禅，如何治国，如何平定天下，话长，且听下回分解。