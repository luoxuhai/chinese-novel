
&nbsp;&nbsp;&nbsp;&nbsp;……葛亮，越范蠡，唐郭子仪，分两行为十哲。两廊下分，列囗十二人，左押班白起，右押班孙膑，其余各有资次。准奏，便下诏建庙，供器祭物，一切完备。后至五代，未尝或缺。至宋太祖武德皇帝登基于汴梁，大展殿庙。故唐时虽各州有庙，并体长安所建，未甚广大，宋朝增广甚盛。<br><br>&nbsp;&nbsp;&nbsp;&nbsp;乾德正年，太极车驾幸国子监，听诸儒讲说前代史书。时有丞相赵普，尚书窦仪、张昭侍侧。太祖听讲周齐太公用兵之法，圣情大喜，随问：武成庙在何处？”张昭奏曰：“只在国学之西。”太祖驾往武庙，上殿烧香，令丞相赵普替拜，已下百官亦皆拜。天子逐一位问其功劳，赵普等以本传对。<br><br>&nbsp;&nbsp;&nbsp;&nbsp;太祖策玉尘斧，下殿左廊，指押班：“此何人也？”窦仪曰：“秦将白起也。”太祖曰：“莫非坑赵卒四十万乎？”窦仪曰：“然。”太祖大怒，指白起画像而言曰：“坑降杀顺之人何得押班？”以尘斧划碎其面，回顾赵普曰：“当以何人代之？”普曰：“非吴起不可。”太祖问吴起事，普奏呈吴起之书。吴心大喜，便令即日代之，就书其事于上。<br><br>&nbsp;&nbsp;&nbsp;&nbsp;后太祖崩，太宗传位真宗，国家升平无事。真宗诏史官讲前代名臣列传，遂命驾幸武庙，上殿烧香，令丞相替拜。逐一位同。问至韩信，真宗曰：“信曾反汉遭诛，何得庙食？可贬出庙！”尚书张询出奏：“唐李勣曾阿谀言，高宗几乎?丧国此时高宗欲立武氏，诸大臣皆不可。勣曰：‘家事岂问大臣？’遂立武氏，?险送了大唐。此人亦不可入庙。”真宗曰：“韩信、李勣，皆有大罪，合贬下殿。?诸葛亮虽有微功，乃忠善之士，不可降之。”奏请：“赵充国乃汉之名将，年七十犹建大功，可代韩信之位。李茂威震华夏，唐之功臣，可代李勣之位。”真宗?从之。又奏：“伍子胥曾鞭主尸，赵云曾叱主母，此二人不堪入庙。”真宗曰：“此二人亦英杰也，可于门首享祭。”至今于武庙为把门将。仁宗朝加武成王为昭烈，不则仁宗立庙，唐太宗有凌烟阁图画功臣，汉光武建云台以祀诸将，不则云台凌烟，西汉高祖亦曾在香火院画前代功臣。高祖于香火院画功用于壁间，令人四时享祭。<br><br>&nbsp;&nbsp;&nbsp;&nbsp;今日说汉文帝朝，有一大将，姓魏名尚，官拜云中留守，屯兵十万，杀得匈奴不敢望南牧马，闻魏尚之名，肝胆皆碎。文帝为边上战士多负勤劳，令中贵仇广居赍金帛五十车，直往云中劳军。魏尚接着仇太尉馆驿中安下，随即唤管军囗交割金帛，便行给散，自己合得亦皆俵散。<br><br>&nbsp;&nbsp;&nbsp;&nbsp;仇太尉见魏尚相款甚薄，心中不悦，临起身，使人间魏尚索回程厚礼。尚曰：“天子为王事而来，彼为私心而来！”去人回报此语。仇广居大怒，不辞而回。至长安，文帝问：“劳军若何？”广居曰：“军将虚受其赐，皆怨主也。”文帝大怒，便差皇叔刘昂为云中留守，就调遣本部军马，兼问魏尚克减情罪。刘昂到郡，将魏尚拿下，长枷送狱，勘问其实。军将无一个不下泪。<br><br>&nbsp;&nbsp;&nbsp;&nbsp;细作深听得，报知匈奴。匈奴大起番军，兵分两路，一取云中郡，一取河东上党郡。刘昂听知番军来，引魏尚所辖军马出锓。军马皆无战心，交锋未战先走。番军赶至，乱军中杀死刘昂。其余各逃难归。<br><br>&nbsp;&nbsp;&nbsp;&nbsp;云中文书雪片也似告急。文帝急聚文武商议，令中大夫金勉引军五万，守飞狐关（今之代州之地）；令楚相苏意引军五万，守句注关（郡，雁门也）；前将军张武引军五万，守北地（今之真定是也）。三路首尾相接，同救云中之危，即日起程。这三路军马虽去把守边关去处，不曾得匈奴半根折箭。匈奴增添人马，三路攻击。<br><br>&nbsp;&nbsp;&nbsp;&nbsp;飞报至紧，文帝怀忧。又令宗正卿刘礼引军三万，于霸上屯驻；左将军徐厉引军三万，于棘门屯驻；有将军周亚夫引军三万，于细柳营屯驻。细柳营在渭河北，昆明池南，京兆之西。三路军以防不虞，其余军马尽移北边助敌。凡百余日，并不见边廷报捷之书。<br><br>&nbsp;&nbsp;&nbsp;&nbsp;文帝甚忧，乃引近臣僚黄门户尉三千余人，各乘马匹，棘门、霸上、细柳三处劳军。文帝先使近臣传旨至棘门，左将军徐厉令将士皆全装，离营三十里迎接车驾。天子降旨，每军士一名，绢一匹，银十两，肉五斤，酒一瓶。左右自有去散之人。众军声喏，以谢圣恩。<br><br>&nbsp;&nbsp;&nbsp;&nbsp;次日至霸上，宗正刘礼大小三军亦去三十里迎接，如棘门一般赏军。天色已晚，文帝往细柳营去。半途，迎着传圣旨的人，回奏：“虽听了圣旨，不开营门。”天子催动龙车，直至细柳营前，并无一人迎接。左右皆惊。<br><br>&nbsp;&nbsp;&nbsp;&nbsp;文帝至营门，令近臣传圣旨：“天子亲至行营，特来犒军。”把门都尉回言：“天昏日暮，不是天子远来时分，恐引奸诈。”屯门不开。奉御曰：“天子有诏，汝何人？敢抗拒耶？”都尉曰：“军中只闻将军令，不闻天子诏！”奉御回奏。文帝令持汉节而往。都尉于门首侧门接汉节，入见亚夫。亚夫曰：“既有汉节，天子必至。休开大门，开侧门，止放天子一人一骑入寨，其余当在辕门之外。”<br><br>&nbsp;&nbsp;&nbsp;&nbsp;都尉传令，众官下马，天子按辔而行。入营，至帐下马。亚夫不拜，以军礼见天子。天子赏军已毕，急急上马。亚夫送至门首，再不远出。众官一齐下马，徐奏与文帝：“亚夫罔上耶？”文帝曰：“此真将军也！向者棘门、霸上，如儿戏耳！”众官皆不能答。<br><br>&nbsp;&nbsp;&nbsp;&nbsp;文帝回鸾，至安陵。众乡老皆拜舞于道傍。文帝曰：“汝等皆安乎？”乡老曰：“托陛下洪福齐天下，一岁收三岁粮米，科敛甚轻，下民皆鼓腹讴歌。陛下真乃圣明尧舜之君！”文帝大喜，幸香火院，下马踞床而坐。乡老皆献盘馔，文帝甚喜，就留下在院中。<br><br>&nbsp;&nbsp;&nbsp;&nbsp;黄昏秉烛，见一老人，须眉皆白，拜于阶下，文帝问曰：“卿何人也？”老者曰：“臣历仕二朝，直香火院使臣中郎署长冯唐。”文帝曰：“卿于何年入仕？”冯唐曰：“臣先大父仕于赵国。臣历于秦，至本朝，历事凡四十年矣。”文帝曰：“四十年历事吾朝，如何只在西廊署？此微末官耳！”冯唐曰：“臣生赵时，正在童稚之间。吾遭秦乱，坑戳儒生。及至先皇重兴之时，好武臣，但小臣能文，因此不用。今者幸遇圣主临朝，崇儒重道，以年逾八十，已无用于世矣！”文帝大笑曰：“卿虽世雄才，奈何却如此之命薄耳！”赐锦墩而坐。冯唐再拜于前。<br><br>&nbsp;&nbsp;&nbsp;&nbsp;少顷，文帝更衣，执尘斧入院烧香。礼毕，闲观两廊壁，各画十余人，皆衣冠士。文帝回顾，见众臣宰并乡老环立于阶下，乃问曰：“此画者何人也？”冯唐对曰：“皆前代功臣也。”帝喜，召唐近前，逐一问之。见于内二人，形容魁伟，帝指而问曰：“此二人，何代功臣也？”唐曰：“此赵国廉颇、李牧也。”帝曰：“朕昔居代州，常闻赵将李齐战于巨鹿之下。朕寝食未尝忘之。李齐比颇、牧如何？”唐曰：“臣父皆仕于赵，足知李齐之为人，比之廉颇、李牧，十不及一。”帝笑曰：“朕常读《史记》，亦知颇、牧之善用乓，李齐不及也。朕若得廉颇、李牧，何虑匈奴耶？”冯唐进前曰：“陛下虽得廉颇、李牧，亦不能用。”文帝瞪目而视老冯，面有愧色，纵步下阶，径往阁中。人皆指老冯曰：“此老干犯圣威，必死矣！”唐容无愧色。<br><br>&nbsp;&nbsp;&nbsp;&nbsp;少刻，文帝呼近御臣宣冯唐入阁中。帝曰：“朕虽不明，卿何故于稠人中面折寡君耶？”唐拜于地，答曰：“臣乃山野村夫，不识忌讳，误触天威，罪该万剐！”帝命平身。良久，帝曰：“卿何知寡人不能用颇、牧耶？”唐曰：“赦臣死罪，方敢奏。”帝曰：“尽该赦下，卿无隐焉！”<br><br>&nbsp;&nbsp;&nbsp;&nbsp;唐曰：“臣闻古之帝王得天下者，初拜将时，须与筑坛三层，遍诏士卒。天子亲以山鹿黄钺，兵符将印，跪而进曰：“阃之内，寡人制之；外者，将军制之。”其军天子不校，出入听其任用。先皇亦曾捧毂推轮，以拜韩信为大将。此古命将之道也。昔李牧在赵为将，革车一千三百乘，精骑一万三千匹，百金之士五万人，乃一人价百金也。由是北逐匈奴，南支韩魏，西拒强秦，破东胡，灭澹林，纵横天下，遂为霸国。四海之人，皆知李牧之英雄，莫敢犯也。从赵王迁立为君，其母出身倡优，用郭开为相，开素恶李牧，妄言反叛，将李牧杀之，赵国遂灭。今圣朝魏尚，为云中留守，其军市之租，尽飨士卒。另借禄养钱，五日一锭，率养宾客、军吏、舍人。由是北拒匈奴，不敢正眼而觑视中原。此皆魏尚之力也。云中战士，岂知有尺籍五符哉！不顾性命，终日力战，方能上功。幕府一言不相应，文墨之吏法绳之，圣朝法不明，赏太轻，罚太重。此亦未足为怪。魏尚国之柱石，陛下信听馋佞之言，罢其官爵，夺其军权，下狱问罪，以致匈奴长驱大进，轻视中国。以此推论，故此陛下有廉颇、李牧而不能用也。”<br><br>&nbsp;&nbsp;&nbsp;&nbsp;文帝愕然，拍其股而叹曰：“非卿所奏，则寡人遭万世之骂名！”一面传旨，收仇广居狱中，对冯唐曰：“卿勿以年老为辞，可持节亲往云中，赦魏尚之罪，就将各州兵马，皆令本人调遣，以追匈奴。”冯唐再三不能推却，次日，辞天子，持汉节，乘驿马，投云中来。<br><br>&nbsp;&nbsp;&nbsp;&nbsp;比及到郡，尚有百余里，见一簇人马，摇旗操鼓而来。冯唐大惊，驻马而待之。见军将向前而问曰：“持节者何人也？有甚公干？”冯唐曰：“吾奉天子命，特来赦魏尚罪。”众皆拜伏于地，曰：“某等皆是魏将军所辖之人也。闻主无罪陷于缧绁之中，我等皆欲劫狱救主，投匈奴，以取中是。今天子既明，当拱手听死。”冯唐曰：“汝等何不跟我入城，听天子诏？”众皆踊跃大喜。<br><br>&nbsp;&nbsp;&nbsp;&nbsp;冯自跃马至云中，狱中取出魏尚，听圣旨罢，仍再交割兵符印。尚曰：“某自来与公无旧，何为力赐辨白也？”唐曰：“大丈夫生于世间，岂无公论？将军威名播于四夷，谁不仰慕？但天子一时信听谗言，以惑其众心，如浮云之蔽日。风至云散，日复明矣！又何疑焉！”魏尚曰：“吾无可报公之大恩，公可暂停车驿于驿中，容某建一两阵功劳，令公回长安报捷，庶几不负公之重报。尊意若何？”唐曰：“老夫专待将军好音。”魏尚再行训练兵将。兵将皆大呼曰：“愿死战以报主公！”<br><br>&nbsp;&nbsp;&nbsp;&nbsp;尚引军，整肃衣甲弓马，部军出阵先，与匈奴交锋，匈奴犹以为等闲，长驱番兵，奋力冲突。尚引铁骑数十，高竖旌旗，操戈直出。匈奴一见，众痴呆，介弓矢放旙，望北而走。魏尚引铁骑数千，大队人马如砍瓜截瓢之势，番兵大溃，连夜进兵，克复州县。匈奴王子知魏尚又领军马，连宵遁避。<br><br>&nbsp;&nbsp;&nbsp;&nbsp;尚扫荡边寨，不及半月，匈奴归降，回见冯唐，谢曰：“若非丈丈，安能再得见天日！今旬奴遣使，赍名马金珠，献纳上久。望同去长安，而见圣上，以奏前事。”冯唐大喜，持节同番使入朝奏知。文帝与冯唐曰：“若慧卿直言，朕几乎损了良将。果然顺颇、李牧不可及也。”准匈奴求和之事。宣魏尚入朝，封为关内侯，都督塞北军马。冯唐加为主爵都尉。唐再三拜谢。文帝赐田三千亩，住宅一区，冠服几杖等。后年九十六岁，无疾病而终。<br><br>&nbsp;&nbsp;&nbsp;&nbsp;有诗曰：<br><br>&nbsp;&nbsp;&nbsp;&nbsp;三老兴言可立邦，汉文屈己问冯唐。<br><br>&nbsp;&nbsp;&nbsp;&nbsp;当时若不思颇牧，魏尚何由得后桂？<script></div>

<script>zj_waps2();</script>
<div class="m-page">
<a href="https://www.mingqingxiaoshuo.com/xueshuzashu/qingpingshantanghuaben/17995.html"><button type="button" class="btn btn-danger pull-left col-md-2 col-xs-3 col-sm-3">上一章</button></a>
<a href="https://www.mingqingxiaoshuo.com/xueshuzashu/qingpingshantanghuaben/"><button type="button" class="btn btn-danger col-md-2 col-xs-4 col-sm-4 col-md-offset-3 col-xs-offset-1 col-sm-offset-2">返回目录</button></a>
<a href="https://www.mingqingxiaoshuo.com/xueshuzashu/qingpingshantanghuaben/17997.html"><button type="button" class="btn btn-danger pull-right col-md-2 col-xs-3 col-sm-3">下一章</button></a>
</div>
