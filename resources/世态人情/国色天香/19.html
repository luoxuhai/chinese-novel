时祁生与文娥得脱归，即投廉宅。廉自溜儿成狱，知生路中失所，以为不相面矣，今复得见，而又见文娥，举家甚喜。及丽贞、秀出，争问：“久寓何地？且何以得遇文娥？”生一一道其所以，众皆惊叹。及不见玉胜，生问其故，乃知嫁竹副使子矣。怅然久之。至晚就馆，百念到心，抚枕不寐，乃构一词，我曰《忆秦娥》：<br><br>　　空碌碌，春光到处人如玉。人如玉，旧时姻缘，何年再续？阿凤犹自眉儿蹙，文娥已许通心腹。通心腹，几时消了，新愁万斛？<br><br>　　生晚睡起，才披衣坐床上，闻推门声，开帐视之，乃毓秀也。秀笑语生曰：“胜姐多致意，出阁时肠断十回，魂消半晌，皆为兄也。有书留奉，约兄千万往彼一面。”生见秀窈窕，言语动人，恨衣服未完，不能下床，乃自床上索书。秀出书，近床与之。生即举手钩秀颈，求为接唇。秀力挣问，忽闻人声，始得脱去。生开缄视之，书曰：<br><br>　　兄去后，妾顷刻在怀。仰盼归期，再续旧好。不意秦晋通盟，相思愈急。故人千里，会晤无时。幸秀妹为妾心腹，劝妾且从亲命。妾尝亦劝秀善事吾兄，莫负少年。秀亦钟情者也。妾与兄枕边私爱，帐内温存，今皆已付秀矣。兄善为之，妾复何言。但此心常悬悬，欲得一面。兄无弃旧之心，妾有倚门之望。诚肯慨然再顾，实出寻常之万万也。<br><br>　　胜在家时，与秀为心腹，每以生风致委曲形容，秀必停眸拊胸，坐起如醉，惟以生不归为恨。及时，生得书，知胜之荐秀也，乃舍所遗珠翠，自进还秀，且以胜书示之。秀佯怒曰：“我亦如胜姐耶！”撇生而去。<br><br>　　生无聊，往坐迎暄亭。天阴欲雪，寒气侵入。文娥过亭，见生嗟叹，以为慕丽贞也。正欲动问，贞早已至生后。生不知贞来，长叹一声，悲吟四句：<br><br>　　风触愁人分外寒，潸然红泪湿栏杆。<br>　　冻云阻尽相思路，梅骨萧萧瘦不堪。<br><br>　　丽贞轻抚生背，曰：“兄苦寒耶？”生惊顾，一揖，应曰：“苦寒不妨，苦愁难忍耳。”贞因拉生共拥炉。生坐火前，以箸画灰，愁思可掬。贞佯问曰：“兄思归耶？”曰：“非也。”又笑而问曰：“为那人不在耶？”生曰：“眼前不尚如此，去人何暇计耶！”贞曰：“妾未尝慢兄，兄何出此言！”生曰：“仆每失言，卿即震怒，尚非慢乎？”贞笑曰：“信有之，今不复然矣。”生曰：“彼此有心，已非朝夕，千愁万恨，竟诒空言。今试期又将迫矣，一去再回，便隔数月，卿能保其不如玉胜之出阁乎？”贞低首不答。<br><br>　　生因促膝近贞，恳其不言之故。贞叹曰：“妾一见君，即有心矣，岂敢自昧？但恐鲜克有终，作一笑柄耳。”生长叹曰：“事虑至此，终不谐矣。”适文娥自外执并蒂橘二枚进曰：“二橘颇似有情。”生曰：“有情不决，亦安用哉！”贞笑曰：“决亦甚易，但恐根不固耳。”<br><br>　　文娥知二人意，因谓曰：“妾知贞姐与君思欲并蒂久矣，但君欲速成，贞恐终弃，是以久疑。妾今为二人决之。”谓：“二人各出所有以订盟，作为长计，不亦可乎？”生曰：“善。”即剪一指甲付贞，祝曰：“指日成亲，百年相守。”贞乃剪发一缕付生，祝曰：“青发付君，白头相守。”文娥曰：“妾请为盟主。”因取橘分赠二人，祝曰：“决成连理，并蒂同春。然佳期即在今晚矣，有背盟者，妾当首出。”贞首肯之。<br><br>　　生喜而出，纵笔作一词，名曰《好事近》：<br><br>　　好事谢文娥，便把眼前为约。准备月明时，获取个通宵乐。天生双橘蒂相连，唤醒相思魄。得到锦衾香久，把亲相与着。<br><br>　　生把笔间，适潘英持一盒至，云：“秀姐馈君金橘与生启盒。”又书：<br><br>　　甜脆柔资渗齿香，数颗珍重赠祁郎。<br>　　肯将此味心常记，愿付高枝过短墙。<br><br>　　生见诗，知秀亦有允意，惊喜过望。潘英索生和韵以复，生狂喜不能执笔。英促之，生曰：“诗兴不来，奈何？”英又促之，生曰“汝为发兴，可乎？”英不答。生闭门，抱英入幕，狂兴一番，不觉过度。英曰：“来久矣，恐见疑。君既无诗，当自入谢之。”生有恍惚态，英苦促之，乃迎风而行。至秀所，秀已为母呼去矣。生又迎风而出，遂患寒热。又思赴约，愈觉憔悴，疾益加甚。<br><br>　　是夜，秀与贞各料生必来，两处皆待。明早，知生病，咸往视之。生咄咄不能言，惟流涕而已。贞、秀执生手，各悲咽不胜。贞伏生胸前，慰曰：“天相吉人，兄当自愈。好事多磨，理固然也。”顷间，岑氏至，二女退。岑命以汤药治之，生少愈。廉知之，谓岑曰：“子车酋有恙，可移入迎翠轩便于调养。”<br><br>　　迎翠轩，益近二女寝所。一日，岑之父母庆寿，请岑并二女。岑以家事不能尽去，而生又养病内轩，无人调理，命秀掌家，与贞同去。生自是得秀温存，无所不至。生病十去八九。<br><br>　　一夕，以氵㸒事戏秀。秀约曰：“灯灭时，兄可就妾寝所，妾先睡俟之。”及秀将寝，愧心复萌，而又念生新愈，恐逆其愿，乃呼东儿诈睡己之床，且戒之曰：“倘露机，汝即一死。”东儿从之。乃生至，以为真秀也，款款轻轻，爱之如玉。生呼之，不应；以事语之，不答。生以其害羞，不疑。至早，求去，生挽之，且曰：“举家无人，何必早起？”留之数四，天将明矣。生开帐视之，乃东儿也。生微微冷笑，东儿亦含笑而去。<br><br>　　生起，见秀，戏曰：“卿非纪信，乃能诳楚。”秀谢罪不已。生曰：“东儿作赠头可也，卿能免耶？”秀不答，惟曰：“天寒，少坐可乎？”生曰：“可。”秀命潘英治酒，与生对饮，每杯各饮其半，情兴甚浓。<br><br>　　生以眼拨东儿出，东儿转手闭门而去。生抱秀，劝与之合。秀曰：“待晚。”生曰：“晚则又倩人耶？”半推半就，觉酒兴之愈浓；且畏且羞，苦春怀之无主。榴裙方卸，桃雨作斑。眼氵蒙蒙，而玉股齐弯，魂飘飘而舌尖轻吐。秀思生病，加意护持；生恋秀娇，倾心颠倒。虽精神之有限，杂欲罢而不能。<br><br>　　顷之，东儿至。生拂衣而起。东儿叹曰：“今得新人而有旧人耶？”生以东儿自谓也，乃谢曰：“焉肯忘卿。”东儿曰“妾何足言，彼荐秀者，其可忘乎？”生曰：“此玉胜之德也，铭心刻骨而已。”东儿曰：“既不忘，曷不一顾？”生曰：“来日即往矣。”<br><br>　　时岑与贞归，生又属望于贞。不意玉胜亦知生之在家也，今以诗招之，且托秀促生必至：<br><br>　　一别流光已数年，相思日夜泪涟涟；<br>　　新愁寂寞非媛烦，往事凄凉却恨天；<br>　　罟网新丝蛛尚织，梁巢泥坠燕还联；<br>　　谁知蛮重风流客，不管离人在眼前。<br><br>　　生见诗，即往拜谒。<br><br>　　时副使在任所，惟妻小在家。而副使之继事颜氏，名松媛，奉南熏氏，名验红，皆以氵㸒荡相尚。见生与玉胜会面时悲咽相对，情甚凄惨。乃谓胜曰：“令表兄何必流涕？少留于此，与汝常得相见，不亦乐乎”，胜喜，语生。生亦私喜，乃就寓于新翠轩。<br><br>　　近晚，一女童持玉环紫绦一事奉生，曰：“妾，南薰也。奉南熏娘命，约君一叙。”生以亲故，不敢承命。南薰以绦作同心结，乃辞而去。既而，又一婢女至，捧紫绫绢缀金剔牙赠生，曰：“妾，南熏主之爱妾验红，托为致意，君勿惊讶。”生曰：“适松娘有命，金钱曰“君今先往松娘，会后辞以避嫌，以就外宿。妾与验红会于此。”生如其言，登时潜入内寝。<br><br>　　松娘已具酒饭于别室，邀生温存，杂谑浪，至夜分方就枕。生恐验红久待，力辞就外，松娘曰：“一家以妾为主，何避之有？”着意留之，至鸡鸣时始得脱身生回寓，则验红已就内矣，惟金钱倦睡生榻，生问：“验红何在所？久待不至，倦而返矣。”生怅然若有所失。然余兴未尽，抱金钱倦而含睡，解衣而贴席，任生所为。生乘其弱态，纵意眼作娇媚声，唧唧若萧管，半响乃平，复谓生曰：“验红其即去有女，年十七，名晓云，君何不图之？”生铭其等。”时验红不遂所欲，乃寄一词以招之，名《隔浦莲》：<br><br>　　红兰相映翠葆，郎在香闺窈，云重遮娇月，巢深怨栖鸟睡蝶迷幽草，频相告。鸳鸭同池沼，郎年少。通宵不起，何故恁般颠倒？有约偏违幽兴，独捱清晓。今本望郎至，任他殷勤，即须撇了。<br><br>　　生得词，至晚会验红于外寓。松娘使人招生，生不至，知为验红所邀，自度色衰，不能胜红，乃集侍女南薰等十人，佩以兰麝，饰以珠玉，衣以锦绣，加以脂粉，宛然如花，纵欲纵氵㸒，惟求快己。生沐其厚惠，欲其欢心，虽众婢同寝，而松娘必行徇其私，及松事罢，而从婢方共纵其欲。生于斯时不丧魂而为槁魄也，亦幸矣。<br><br>　　验红知生不能挽回，谋于金钱。钱曰：“晓云虽处子，颇谙情趣，妾当以春心挑之，倘事谐，则母子争春，情自释矣。”红曰：“善。”令金钱以计挑之。晓云每夜半窥其母之所为，亦颇动心，及红之挑，但含笑而已。<br><br>　　一日，晓云书一诗于几。红得之，喜曰：“计在此矣。”<br><br>　　无端春色乱芳心，恍惚风流入梦深。<br>　　泪渍枕边魂欲断，倩谁扶我见知音？<br><br>　　晓云学于玉胜，字迹颇相类。红得云之笔，即命金钱付生，促以成事生方与松娘对坐抚琴，金钱促步近生，若听琴状。适松娘起手，钱即以诗纳生袖，且附耳曰“那人诗也。”言毕百去。生视诗，以为玉胜之作，正虑胜以他就为非，每悒怏焉，又见诗，急赴胜处。<br><br>　　胜方午睡东兴轩。生视左右无人，乃以手举胜裙，徐徐起其股跪而就之。胜惊醒，见生，叹曰：“兄已弃妾矣，何幸回心一顾耶？”生谢曰：“此心惟天可表，岂敢弃卿，但为春色相羁，不容自措耳。”胜曰：“春色相羁，今何生得至此？”生曰：“思卿久矣。适卿又赐佳章，如不胜身一会，罪将何赎？”生且言且狎，胜有却生状。生一手为胜解裙，且劝曰：“姑叙旧耳，何相责之甚耶？”胜乃笑而从之。既而，问生曰：“妾有何章？”生以诗示之。胜曰：“此晓云笔也。云有此作，欲自献矣，但母之爱女，兄谨避之。”言未毕，金钱笑至，附生耳曰：“那人被验红留住久矣，可急往。”<br><br>　　生别胜往见红，即索云。红戏曰：“先谢媒，方许见。”生自指心，曰：“以此相谢，何如？”红即挽生入后轩。云果对镜独坐，见生至，低首有羞态。红乃携云手附生。生执其手，温软玉洁，狂喜不能自制，乃与红、云同就寝所。生为云解衣，而红亦自脱绣，三人并枕。<br><br>　　及生之着云也，云年少不能胜，啮齿作疼痛声状。红怜云苦，乃捧生过，以身就之；见云意少安，生兴少缓，则又推生附云，欲生之毕事于云也，及云力不能支，则红又自纳矣。代云之难而红便，一枕悲欢，或红而或云，而岐风月。<br><br>　　岂料松娘俟生不至，知在红所，处往招之。出外门，及寝所，寂天人迹。进入小轩，见生方窘云，而红替兴于侧，不觉天理复萌，怒形于色，然所爱在女，而所惜在生，惟与红相戾而已。红恃素宠不惧，挽松娘袖，骂曰：“上不正，则下乱！汝欲何为？”松娘怒，以手披红面。生与云跪泣，力劝不能止，乃为玉胜夫竹豪所知。豪，放荡士也，怒生乱其妹，欲谋杀生。<br><br>　　生方愧罪，避宿后园。豪使人俟生就寝，暗锁其户，夜深人静，欲举火焚之。玉胜知其谋，料豪不可劝，乃捐金十两，私托锁户者放生出，仍锁户以待火。夜深火发，救者咸至，豪以为生必死，而不知生之预逃也。<br><br>　　生乘夜渡河，次日至午，方抵廉宅。廉方会客，赏牡丹。生至，客皆拱手曰：“久慕才名，方得瞻仰。”生逊谢就坐。酒半酣，客揖廉曰：“名花满庭，才子在坐，欲烦一咏，尊意何如？”廉目生就命。生乃操笔直书，杯酒未干，诗已脱稿：<br><br>　　烂缦花前酒兴起，诗魂拍入花丛里。<br>　　露洗珊瑚锦作堆，风薰蝴蝶衣沾。<br>　　平章宅里说姚黄，沉香亭北呼魏紫。<br>　　淡妆浓衬岂相同，朵朵绣出胭脂红。<br>　　更有一枝白于面，恍似倚栏长叹容。<br>　　春光有限只九十，莫把芳心束万重。<br>　　名葩种种皆难得，十家根固千年泽。<br>　　挥洒渐无草圣工，推敲便有花神力，<br>　　兴高何用食万钟，诗富不愁无千石。<br>　　且歌且舞拂芳尘，海峤霞铺锦绣茵，<br>　　轻翠簇妆挥解语，点首东风欲咫尺。<br>　　万恨莫辞金谷酒，一樽且近玉楼春，<br>　　春光莫别花皇去，花皇且挽春光住。<br>　　日日花前酒满杯，满杯春色花催句。<br>　　诗酒春花同百年，何用浮生悲未遇。<br><br>　　众客视毕，抚掌叹赏。有一老长于诗者，赞曰：“此四声各六句体也，诗家最难，长庚之后，绝无此作。祁君一挥而就，岂非今之李白乎？”皆举杯称羡，尽醉而罢。<br><br>　　廉持诗入，示岑曰：“子车酋真天才也，他日必有大就。我欲欲温峤故事，将丽贞许之，可乎？”岑曰：“妾有此意久矣。”时文娥、小卿在侧，一驰报生，一驰报贞。贞正念生，忽得此报，喜动颜色。生得报，狂不自禁。是夜廉以酒醉，与岑早寝。生乃潜入，以指叩贞户。贞开户见生，且惊且喜，各以父母意交贺。生因牵贞袖求合。贞曰“兄郑重！待婚礼成，取洞房花烛之喜，不亦善乎？”生曰：“天从人愿，事已决矣。况机不可失，尚相拒耶？”遂抱贞就枕。贞不能阻。六礼未行，先赴阳台之会；两情久协，才伸锦幔之欢。春染绞绡，香倾肺腑；恍若鸳侣，何啻鸾凤。诚仙府之奇逢，实人间之快事也。天明，生就外，贞以玉如意赠生。生曰：“卿欲我如意耶？”一笑而别。生喜，作一词以自道云：<br><br>　　佳期私许暗敲门，待黄昏，已黄昏。喜得无人，悄入洞房深。桃脸自羞心自爱，漏声远，入罗帏，解绣裙。枕边枕边好温存，被已温，钗已横。爱也爱也，声不稳，尤自殷勤。惟有窗前，明月露新痕。近照怕及花憔悴，花损也，比前番，消几分？（《江城梅花引》）<br><br>　　自是早出晚入，极尽缱绻。举家皆知。所未知者，廉夫妇也。<br><br>　　光阴迅倏，又及试期。生辞廉夫妇及秀、贞赴科。贞私赠甚厚，不可悉记，惟录一词，名曰《阳关引》：<br><br>　　才绾同心结，又为功名别。一声去也，愁千结，也如割。愿月中丹桂，早被郎攀折。莫学前科，误尽了良时节。----记取枕边情，衾上血。定成秦晋同偕老，欢如昔。最苦征鞍发，从此相思急。安得魂随去，处处伴郎歇。<br><br>　　生途中惟以贞为念，至旅邸，郁郁不宁，寝食皆废，作乐府一首，名曰：《长相思》：<br><br>　　长相思，心不绝，思到相思心欲裂。罗帏素月清不寐，泪如悬河积成血。----山可崩，海可竭，人生不可转离别。别时容易见时难，长叹一回一呜咽。<br><br>　　时有同赴科者，名章台，寄居花柳间，生因访之。章喜生至，拉一妓，名玉红，伴生。生虽同枕，若无情者。明日，又换一妓曹媚儿，生亦如之。又明日，换一妓乔彩凤，生亦如之。<br><br>　　至于名妓马文莲、苏晚翠、赵燕宠、陈秋云、姚月仙，日易一人，轮奉枕席，生皆不以介意，惟以丽贞是念。然章台与生同席舍，欲利生之笔，必求一可生意者。至一院，众妓方聚戏，内一妓张逸鸿笑曰：“昨晚妹子梦新解元是故人祁姓者。”生惊异，揖而问曰：“令妹为谁？”曰：“桂红。”生求见，妓曰：“适一赴举相公请去，今晚不回矣。”生乃就宿逸鸿以待之。明日，桂红归，即玉胜婢也。因红与生私，怒而出之，媒利厚谢，私卖与妓家。至得，得与生会，凄惨不胜。既而，贺曰：“昨梦君为榜首。”生喜而谢之，是夕，与桂红寝，幸得故人，少舒忧郁，乃浩然吟一首云：<br><br>　　栖鹤楼中采嫩红，百花丛里又相逢。<br>　　姻缘想是前生定，故遣功名入梦中。<br><br>　　章台见生与红款厚，以为生溺于红，捐金百两，娶红以赠生。生知其意在代笔，遂拜而受之。三场后揭榜，生果第一，章亦在百名内。时笙歌集门，宾客填坐，忽一家童秀郎者，忙奔报曰：“廉参军事发，合家解京，危在旦夕，窘中有书持奉。”生为之惊倒，急开缄视书，曰：<br><br>　　即殿元子车酋行台下，尚在官时，右丞相铁木迭儿欲娶小女丽贞为妇，尚以彼蒙古人，不愿从命，竟触其怒，欲致尚以死，近赣州蔡九五作乱，岂以玉胜翁竹副使与彼同谋为不轨，破破汀州宁化。尚久废弃，毫不与闻，今乃坐已知情，陷以同党，蒙上合家拿问。尚为权要所仇，分在必死，但家小辈不知下落耳，幸足下高科，必膺显擢。次女丽贞，愿操箕帚，其余乞念骨肉至情，一体照亮，九泉之下，必拱手叩谢也，身罹国法，锁禁甚严，情绪万千，笔不能尽，再拜。<br><br>　　生视书，每读一句，则长叹一声，泪下如雨，即持书入示桂红。红亦捶胸哭曰：“流落烟花，得君留恋，自喜故乡可归，相见有日，何不幸复遭此耶？”遂促生早上春官，以探消息，且曰：“妾随去，与小姐辈一面足矣。”岂生以榜首各事所系，淹留月余，才得就路。<br><br>　　及至京，廉与竹氏父子皆以谋逆弃市矣。两家女子丽贞、毓秀、晓云，皆没入宫为婢。其余家小，各流三千里。生得信仆地，气绝而苏者数次。桂红再三慰解，生终不能已，乃设醴牲、作文遥奠廉于逆旅。时延，二年冬十二月初三日也。<br><br>　　呜呼！以翁之德，宜受多福；以翁之贤，宜享厚禄。胡为乎位止参军，胡为乎老见屠戮？呜呼！”苍天既无酬贤报德之私，乃有林木池鱼之酷。每寄翁书，托其家属。今二女入宫，余丁窜北，叹箕帚之无缘，痛贞、秀之难赎。云散长空，月沉西陆；春归掖庭，雪消阡陌。呜呼！翁真千古之冤，岂止一人之狱！翁视内亲，情由骨肉；今翁已矣，不可复续。聊举清樽，遥陈衷曲。呜呼痛哉！侄不能挽天以雪冤，宁不临风而长哭！<br><br>　　祭毕，生愁苦无以自慰，遣秀郎访问两家寄迹之地。店主皆曰：“入宫者入宫，流散者流散。只有一白面女子，身俊而雅，眉秀而长，香肩半匀，金莲甚窄，临入宫时留一缄，祝曰：“新科祁解元来京，即与之。”生知为丽贞缄也，急遣秀郎以谢意索缄。生得缄开视，乃一诗也：<br><br>　　八幅湘裙染血红，母流父死欲消魂；<br>　　故人牵记鸳鸯梦，位显须开控诉门；<br>　　自叹有天难共戴，应知无地再通恩；<br>　　君心若似初相识，怜取蛾眉见至尊。<br><br>　　果丽贞笔也，托生复仇。生得诗，痛入脊骨，魂不附体。每月白风清，浩然长叹，触景题情，无非念贞意也。有和贞韵一律，极尽哀慕之苦：<br><br>　　淋漓衫袖血啼痕，不见多情几断魂；<br>　　冷月笑人多伏枕，飞云为我渡长门；<br>　　深仇可复宁辞力，偕老无缘竟绝恩；<br>　　含泪羞消如意玉，倩谁传语赭袍尊？<br><br>　　玉如意，贞所赠也，生睹物思人，手不能释。每叹曰：“丽贞，吾掌上珠也，今安在哉！”<br><br>　　时京师知生未娶，欲婚之者多，生皆不应。桂红劝曰：“君取高科，岂有无妻之理？丽贞已入宫，无再会之期。他日仕途中议君溺于妓妾，不复婚娶，岂不重有玷乎？”生隐几垂泪，默然不言。红又谏曰：“君以万金之躯，乃耽无益之苦，事出无奈，可别求佳偶，何伫意于难得之人耶？”生惟长叹不答。<br><br>　　红因出汗巾为生拭泪，委曲劝之。生喟然叹曰：“天下女子，岂有丽贞者哉？”红曰：“丽贞固不易得，但多访之，或有胜于贞者，未可知也。君何绝天下之无人耶？”生曰：“京城女子，我决不从。昔山中读书，感龚老之恩，以女道芳见许，后遇丽贞，遂失约。而道芳尚未受聘，不得已，其在此乎！”桂红谢曰：“君可谓不忘旧矣。”即遣人归，以礼聘道芳。龚老以旧盟，遂纳焉，但复曰：“愿祁郎自重。余相祁郎当作三元，但眉生二眉，花柳多情，此亦阴骘也。今已一元矣，后二元恐不可望。然连科危甲，位至三公，非世有者。幸以此言达之，以为他日之验。”<br><br><br>　　后生会试，名在第九。殿试拟居状元，但策中一段，颇碍权要：<br><br>　　“挟宫恩而居辅弼，半朝廷之官以为己随；酷刑法而肆贪婪，倾国家之财以为己出。山移日食，地震土崩，良有以也。”<br><br>　　时铁木迭儿以太后命为右丞，内外弄权，奸贪不法。见生策，大怒遂以霍希贤为状元，而生乃探花也。将拜官，生辞不就命，愿请面奏。上召入，问曰：“卿何为不俗官？”生奏曰：“臣家素守清白，世受国恩，黄门待制，刺史稽勋，各有功绩，著在简端。独臣父为萧氏所陷，致使无辜。臣闻杀人之父，人亦杀其父。今臣既有不共之仇，又与冠裳之列，岂不上有忝于朝廷，下有忝于祖宗，中有负于所学？臣尚未娶，愿陛下念臣，一雪此冤，臣不惟不愿受官，亦愿终身不娶。”上闻之恻然，令待御史往案其事。观音保知生微时已欲复仇，今不可挽矣，萧求于铁木迭儿，不能救，父子逐相继而死。<br><br>　　自是，金园，琴娘为众所欺，家日凌替，田产屋宇，消没殆尽，金园寄食于母家；琴娘遂为铁木迭儿所得，甚爱之，时赵子昂以诗画动天下。铁木迭儿每见子昂垂顾，必使琴娘捧砚，乞子昂之笔，子昂每呼为“玉砚儿”，铁木迭儿因赠焉，且曰：“长使为君掌砚。”子昂笑曰：“君子不夺人之所好。”铁木迭儿曰：“君之笔，予所好也。以予之所好易君之所好，何不可者？”子昂因画五马饮溪图以谢之。又尝呼琴娘为“五马儿”，盖以五马图所易也。<br><br>　　及祁生拜翰林修撰，为子昂同僚。子昂每劝生娶，生曰：“家贫无以为礼。”子昂甚怜这，叹曰：“天使孝子受此穷独耶？”一日，子昂留生饮，半醉，与生联句，呼曰：“五马儿捧砚来。”生心在诗，不暇他目，惟执笔而已。<br><br>　　香郁金樽绿似油（祁），几番沉醉曲城头（祁）。<br>　　香云有态时时变（赵），野水无情处处流（祁）。<br>　　好丑原来都是梦（赵），穷通常事不须愁（祁）。<br>　　英雄自古多磨灭（赵），且向花前一醉游（祁）。<br><br>　　琴娘时以眼视生。生忽见琴娘，遗诗不语。子昂曰：“君尚有所思乎？”生曰：“无。”子昂强之。生曰：“心事不敢言。”子昂曰：“如不言，罚以大觥。”使琴娘举觥于生前。生欲言不言，徘徊间，琴娘不觉泪下。子昂疑，强问所以。生不能隐，遂告以实。子昂叹曰：“为萧氏婢，亦有救人之心，可谓贤矣。然君之故人，仆岂敢留？”即令肩舆送至生第。生感其恩，作词以谢昂焉：<br><br>　　玉堂风伯，醉后风流佳句得。<br>　　忽见娇姿，泪眼凄凉捧玉卮。<br>　　可怜病客，锦帐鸳鸯犹未结。<br>　　重感瑶琴，不赠豪家只赠贫。<br>　　（名《减字木兰花》）<br><br>　　生见琴娘，问：“金园何在？”琴曰：“已还母家矣。”生叹息久之。<br><br>　　时蔡九五作乱，上命浙江枢密使张驴讨之。铁木迭儿恶生，累荐生为监军使。生与张挥旌策马，直抵贼垒，三战三捷之，贼众溃散。生因经略贼营，收其辎重及所掳妇女三千，各审其籍贯，放还。是夜，生喜功成，饮酒数斗，击剑而歌曰：<br><br>　　一击剑兮定四方，星沉斗转兮夜苍苍。<br>　　辞翰墨兮陷锋芒，功名奏凯兮殿天子之邦。<br>　　安得美人兮共举觞，见我一笑兮为我解征裳。<br><br>　　歌罢，见二军攘至帐前，相殴流血。生究其故，因放所掳妇女皆有所索，及一妇，自称宦家，且身无所有，军以势迫之，出一玉扇坠，二军争取，是以相殴。生见扇坠，叹曰：“此徐氏故物，乃我所赠金园者，何以至此？”即令追其妇。妇至，即金园也。金园归母家，因贼至出逃，途中为贼所获。生纳之。明日，生以捷书上闻，捷书中有一联云：<br><br>　　臣等衣暂试于一戎，月连飞于三捷。鲧罪已戮，见东海之无波；氛气尽消，仰太阳之普照。<br><br>　　捷书至，上方侍太后，太后捧捷书读，叹曰：“军中有此笔，必出才子之手。”因问承旨赵子昂，子昂曰：“此修撰祁羽狄笔也。此人自幼未娶，学识高才，且为复仇，孝行可加。今为监军使。”太后曰：“求忠臣于孝子之门。此人既孝，则事君必忠，一战破贼，乃其小试耳。然而至今未娶，何也？”子昂曰：“家贫无以为礼，是以未娶。”太后与上叹曰：“使臣子贫而无妻，皆朕之罪。待班师，朕给以宝钞，再赐宫人四员，事彼归娶，以彰朕厚赏之恩。”遂即降旨班师。<br><br>　　生至京，得闻上意，密谋于宦官续元晖曰：“上欲赐臣宫女四人，臣，吴中人也，有新入宫者，亦吴人，廉氏名丽贞，乞查访，得赐，当效犬马。”晖曰：“鄙人有梅竹图，得君佳句，即效力如命。”生即题曰：<br><br>　　漏泄春光有此花，冻雷惊动亦萌芽；<br>　　九天雨露冰姿莹，咫尺云霄凤尾斜；<br>　　青锁晓临闻禁笛，紫宸朝罢玉冲牙；<br>　　高堂清逸悬图处，不比寻常力士家。<br><br>　　元晖喜，即入宫。及出，见生曰：“宫人十余，不能尽齿颊，将安得耶？”生不言久之。继而喜曰：“我有玉如意，乃此人旧物，君持入宫，彼或见此，必自诉也。”元晖持而复入。<br><br>　　过一侧殿，果一宫人见而问曰：“此物何来？”晖曰：“此吾友所赠也。卿何相问？”宫人曰：“友为谁？”晖曰：“祁修撰也。”曰：“非羽狄乎？”曰：“然。”宫人问未完，即流泪。晖曰：“卿非廉氏丽贞否？”贞惊曰：“君何识妾名？”晖告其故，贞大喜，即与毓秀、晓云共以金赠晖，皆求赐出，旁一宫人，亦关中女也，知贞等谋，亦愿出金求赐，晖并许之，及生见上，上果赐焉。<br><br>　　生受赐，谢恩还第，惟以得贞为念，不意秀与云皆与焉。相见，抱头号哭，悲泪交集。贞、秀与云收泪相拜谢。其一女尚掩面呜咽，生怪而问这，乃陆娇元也，自为舟人所逼，即欲赴水，舟人恶之，卖与一富家，富家有女该宫人，其母不忍，乃匿其女，而出元代焉。元自湖口别生，经历万苦，不意复得见生，是以惨甚。生再三抚慰，同载而还。锦缆牵风，开樯漫水。白云江上，咿咿一棹笙歌：<br><br>　　碧树滩边，泐泐半帆山色。心悬离合，情集悲欢。<br><br>　　生命钩帘设宴，言笑怡然。酒半酣，生抚丽贞肩，叹曰：“我与卿不意今日有此会也。”贞曰：“吾入宫时留诗奉君，已有‘无地通恩’之叹，今幸合为一家，昔日之盟庶不负矣。”生曰：“仆和卿韵亦有‘偕老无缘竟绝恩’之句。今事出于无心，而夙愿已从。则少年时遇玉仙子赐诗一律云‘相逢玉镜台，’盖与卿等会也；又云‘天朝赐妙才’，盖今日上之赐以卿也。其言验矣，吾与卿等焚香拜空以谢之。”<br><br>　　及众拜起，见双鹤绕舟，半响而去。生喜，即命酌酒，琴娘起舞，桂红雅歌，毓秀点板，金园吹箫，晓云拨筝，娇元捧壶，丽贞执爵，共劝之曰：“今日之乐，亦非寻常，愿君酩酊。”生曰：“诚奇会也，固当一醉。但无诗不可以记胜，予为首倡，卿等继之。”<br><br>　　把酒欢良会（生），犹疑梦寐中（生）。<br>　　姻缘天已定（云），离合散还同（贞）。<br>　　历难投金阙（元），留恩免剑峰（园）。<br>　　狂雷中露发（季），深院隔墙逢（红）。<br>　　梅老莺初壮（贞），衾寒日已东（琴）。<br>　　玉堂金挂绿（生），粉脸昔题红（贞）。<br>　　痛母心千里（秀），私恩拜九重（云）。<br>　　何方吴与越（琴），谁料始能终（元）。<br>　　歌舞惭多辱（红），兴衰觉乱衷（园）。<br>　　大家须一醉，何必诉穷通？<br><br>　　生曰：“琴娘之‘吴越’、金园之‘兴衰’，尚有恨耶？”琴、园谢以无心，各举爵奉生。生饮之，不觉沉醉。乃即舟中设枕大被，众女解衣拥生而寝。生眷恋之情，人各及焉。<br><br>　　明早，过陈夫人宅，生登涯访之。陈甚喜，令孔姬出见，视生微笑，各理旧情。不意陈族中及外人皆知之，生乃避嫌还舟中。时差人馈答往为，凡三日，道姑宗净等知之，恨生不至，且与陈因生结仇，绝不往来，难以就陈见生，惟与众道姑怅恨而已。<br><br>　　时有道士刘志先，乃蔡九五党也，有妖术，因蔡败逃匿院中。宗净素知刘有术，请计于刘。刘曰：“不难，夜即诛陈。”众不之信。是夜，祁生以绞绡帕寄诗于陈，陈方坐灯下读诗，因呼孔姬，语曰：“祁君以此见寄，请亦切矣，奈不可近何！”<br><br>　　数载相思窈窕娘，临风几欲断愁肠。<br>　　而今久泊孤舟待，咫尺无缘到枕旁。<br><br>　　孔姬未及答，忽户外有兵戈声。方欲趋避，忽然见一人长丈余，手持双斧，身披甲胄，发赤面青，形状甚怪，向前喝曰：“谁为陈也？”陈疑其盗，跪而告曰：“妾，陈氏也，将军用宝，任将军取之。”其人曰：“奉刘元帅令，取汝首级，焉用宝为。”言罢，斩陈首悬腰驰去。<br><br>　　孔姬合家惊倒仆地，不知所以。至晚乃苏，率婢辈同奔生舟，告以故，以遂匿焉。即令人访陈氏事。首级血流一路，直至院中。生知陈与院中不和，必为道姑所谋，托官府追究。各道姑惧祸，皆指刘。刘知不可脱，遂拥众作乱，杀伤官兵，不可胜计。<br><br>　　官府以变闻。上遣枢密使院判官章台督兵捕之。章即生之同科友也，将与刘战，请计于生。生曰：“此人久处道院中，道姑必知其术，可先擒之。”章台令甲士擒宗净等数十余人。章究其术，众云：“不知。”及加以酷刑，惟叩头流血，毫无所言。生往救之，宗净等已付军法，惟涵师与锡未受刃，急令止之。生曰：“愿代君讨贼，以赎二人之命。”章曰：“君能破贼，何惜二奴。”即令涵师与锡还俗归生。<br><br>　　生从容问锡曰：“此贼在院所为何事？”锡曰：“无他事，惟剪纸作戏具耳。”生曰：“戏具何状？”曰：“其状如甲胄之士。”孔姬在旁应曰：“杀陈者，即甲胄士也。”生即入军中，令曰：“人各持狗血一升，贼至，先以血冲之。”生乃自束戎装，以仙女所赠玉簪插于冠顶，且祝曰：“玉香仙子曾云簪能解厄，今与贼战，宜卫我矣。”<br><br>　　祝罢，即捣贼营，贼望生顶红光贯天，威风刮地，不觉失声而溃。生令军中二中以狗血，贼皆仆地。生就视之，皆纸人也。生命以火焚之，刘志先乃伏诛。残党七十余人，前舟人谋生者亦在内，生并斩之，遂与章别，发舟南还。章台崇酒于樽，作词以送之：<br><br>　　千里故人，一樽席上，笑口同开。念五六年前，三千士内，随君骥尾，得占名魁。君受皇恩，妙龄归娶，一棹笙歌碧水隈。青霄立，见中天奎壁，光动三台。-------如君海内奇才，七步风流气似雷。况韬略兼全，两番灭贼，他年麟阁，预卜仙阶。沙燕留人，潭花送客，把手高歌一快哉。苍生望，愿早携鸳侣，共驾回来。<br><br>　　时生归娶，妾媵女十余人矣。及道芳入门，恭敬自持，丽贞等甚畏之，而奴辈不敢乱步。此亦大家之风范，才子之家箴也。生忆溜儿在狱，令人赍书至娇元母家，其父即以书告官，言“女在，与溜儿无干。”溜儿归，生以琴娘配之。<br><br>　　生娶毕还京，恨铁木迭儿之肆恶，纠同内外监察御史四十余人，劾其“逞私蠹国、难居师保之任”。上不听。铁木迭儿遂谋陷生，因出生为边方经略使。生即戎服跨马，以肃清边为己任。临行，吟诗以自誓云：<br><br>　　三尺龙泉吐赤光，英雄千载要流芳。<br>　　长驱直捣单于窟，烈烈轰轰做一场。<br><br>　　生到任点军，残缺死者甚众。生查其妻小遗孤，编为一册。册内有一人与生同里闾者，观其名，即陆用也。用以狡诈主母至死，遂问军。生以军令取用，时用以阵亡，其妻山茶入见。生问曰：“汝夫既死，只身何托？”山茶叩首告曰：“幸吴妙娘夫亦以贩卖官盐，问军到此，今其夫亦战死矣，而妙娘尚有私蓄，是以相依在此，苟全性命。”生曰：“妙娘湖上之恩，乃我再生之主也。”即令入见。<br><br>　　时分虽尊卑，而情同离合，会晤之顷，不觉泪下。生问妙娘：“归否？”妙娘泣曰：“恨无路耳。”生乃匿以为妾；山茶则以秀郎配之，将名概除之，以绝查究。妙娘曰：“妾少为情客妻，壮为军人妇，年逾三十流落于此，幸君带归，不死足矣，敢亻替衾枕耶？”生曰：“吾为重臣，美妾如簇，非爱卿色也。第卿乃始交之人，又有湖上之惠，岂为薄幸郎，身贵便忘贱耶？”是夜，挽妙娘同寝，喜甚，作《重叠金》词：<br><br>　　少年一枕吴歌梦，春光怕泄惊相送。许久忆芳容，相逢湖水中。-------赠金知惠重，铭刻心尝颂。今日是天缘，难将贵贱言。<br><br>　　生既得妙娘，即起马巡边，梯山航水，自北而南，名震蛮夷，威如雷电。一日，过廉、竹所流之地。廉夫人岑氏、竹夫人松娘已疾故矣，所存者，玉胜、验红及各婢耳。见生至，皆放声号哭，生亦恻然。玉胜挥泪问曰：“闻二妹、晓云皆得侍左右，妾等不知生死，君宁忍耶？”生曰：“卿等暂止此。待还朝，当为卿复仇。卿等与贞、秀会有期矣。”胜等拜谢，祝曰：“此地非人所居，况无男子相卫，早一日归，乃一日之惠也。”<br><br>　　生自是边功名重天下。上颇知贤异，擢生为招文馆大学士兼平章军国中书左丞相。后以英宗被弑、迎立晋王功，进开府仪同三司、上柱国、太师。铁木迭儿为太子太师，生乃劾其“诬杀忠良，奸贪不道，至陷廉、竹家小。”自是，玉胜、验红并两家婢妾，皆从生矣。铁木迭儿恨生，使其欢为御史者，亦劾生“享大爵而以事夷君为耻，诈巡边而以故军妇为妾”，盖指吴妙娘也。上不听。生喜，归语道芳。道芳曰：“功名富贵，皆有定数，人亦何为！”时丽贞侍侧，从容进曰：“妾闻勇略震主者身危，功盖天下者不赏，君之谓也。君见欹器乎？满则覆。今君满矣，愿急流勇退，保摄天和，行歌花鸟，坐拥琴棋，不亦乐乎？”<br><br>　　生闻之，豁然大悟，乃抱丽贞置之膝，两脸相亲，豁然叹曰：“久沉宦海，得卿提醒。大丈夫弃功名如敝屣，视富贵如浮云，安用担惊受恐、拖朱紫为傀儡态耶？”恳乞天恩，为求致仕，赋诗《浩然》而归：<br><br>　　浩然长笑一临风，解带于今脱鸟笼。<br>　　此去溪山访明月，不来朝陛拜重瞳。<br>　　诗书事业原无底，将相功劳总是空。<br>　　尘外逍遥真乐地，早携仙侣醉花丛。<br><br>　　生归，又娶美姬二人，曰碧梧、曰翠竹，及丽贞、玉胜、晓云等共十二人，号曰“香台十二钗”。婢辈山茶、桂红等及新进者仅百余人，号曰：“锦绣百花屏”，环之声，闻于市井，麝兰之气，达于街衢。生每夜暮，皓齿轻歌，细腰双舞，笙歌杂作，珍馐若山，红粉朱颜，环侍左右，虽南面之乐，不过是也。宅后设一圃，大可二百亩，叠石为山，器篱为径，峻亭广屋，飞阁相连，异木奇花，颜色相照，四景长春，万态毕集。生得游，必命侍妾捧笔砚，每至一处，必加题咏。然亦不能悉记，而吴中传闻者，止二三词而已。<br><br>　　《题绣谷堂》---（词名《临江仙》）<br>　　帘卷华常名绣谷，高山翠列如屏。四围风送环声。奇花千万种，松林两三层。----山外有山山外水，水边山顶皆亭。绿阴斜径小桥横。眼前堆锦绣，何处问蓬瀛？<br><br>　　《题筠溪轩》---（词名《浣溪沙》<br>　　香销篱黄金地棠，风生水榭竹阴凉。<br>　　小窗飞影印池塘。浪泼春雷鱼欲化，<br>　　竹围山径凤来翔。署天水簟即潇湘。<br><br>　　《题曲水流觞》---（词名《天仙子》）<br>　　春晓辘轳飞胜概，曲曲清流尘不碍。玉龙昨夜卧松阴，云自盖，山自载，偃仰屈伸常自在。----浮觞要把兰亭赛，别是人间闲世界。恍如仙女渡银河，溪虽隘，行偏快，只用光生长坐待。<br><br>　　园内凿池，近百余亩，内设六岛，每岛皆有楼、台、亭、榭，其制各异，石桥相连，下可舟楫，谓之“西池六院”一院则使二妾居之，二妾则以六婢事之。每院笙歌，昼夜不绝。<br><br>　　一夕月夜，生与道芳驾小舟遍游池岛，命各院八窗洞开，垂帘明烛，箫鼓低奏。清风徐来，水月相荡，时执棹者吴妙娘也，生命为吴歌，随波宛转，声若洞箫。各院皆以清笛应之，俨如鹤唳松稍，不觉尘骨皆爽。生乐甚，命酌酒，与道芳对饮。因举手托道芳腮，戏曰：“今夜夫人兴动矣。”道芳正色应曰：“夫妻相敬如宾，何戏狎如此！”生曰：“夫人乃铁石人耶？”<br><br>　　舟过一院，匾曰：“碧香琼馆”，贞与云所居也。生因以手招贞，贞与云登舟。生曰：“才得罪夫人，二卿为我谢之。”贞举爵劝道芳，芳却之。贞跪下，芳急扶起，曰：“贞姐自重，即当强饮。”继而，晓云亦举酒跪奉。芳亦扶起。谢曰：“量不能矣。”生笑曰：“量颇容人，乃不能容酒耶？”芳又强饮之。<br><br>　　西南一院隔栏遥呼曰：“妾未尝见夫人饮，愿下执壶。”生视之，乃玉胜、金园也。令取小舟渡至。亦各捧酒奉道芳，芳力辞。玉胜、金园劝曰：“妾等樗材，恩承□木，久涵饮德之恩，恨无涓滴之报。今借花献佛，望夫人少饮。”生亦劝曰：“来意至诚，亦当少尽。”道芳乃啜其半。复强饮之，不觉香肌醉软，睡态渐增。生命卧榻设重茵绣枕，扶道芳寝。乃与丽贞推篷坐月中，飞觞浪饮，纵棹遍游各院，笙歌愈觉嘹亮。生曰：“与卿等联句可乎？”众曰：“可。”<br><br>　　筵开画舫夜初长（生），绝胜当年醉白堂（园）。<br>　　水底明河斜转影（胜），云连新月细生光（贞）。<br>　　诗盟不就君须罚（云），………<br><br>　　生抱云戏曰：“卿今夜欲罚我乎？尚记得床后小轩不能禁否？”云笑曰：“此为验红所诱耳。”生以手插入云怀，摩弄其乳，春兴勃然，欲狎云于坐中。云曰：“夫人在坐，愿公少待。”生曰：“汝畏夫人乎？我当先狎夫人。”乃舍云而就榻，将欲解道芳衣；生醉后性急，忽动道芳佩玉一声，道芳惊醒。生抱而戏曰：“如此良夜，适兴何妨。”<br><br>　　道芳起坐，曰：“侍妾满前，明月照目，不意海内名公、朝廷重宰，乃儿戏一至此耶？”生不答，惟求相合。道芳怒起，拂衣登岸。贞等劝生曰：“夫人性重，欲与聚首，在妾院中可也。”生曰：“然。”率贞等邀道芳同宿，使众妾即环侍左右。明日生酒醒，但见玉人如砌，香雾冲帘，生心荡然，恣意纵欲。芳谏曰：“公非少年矣，愿当自惜。”生笑曰：“老当益壮，何惜之有？”<br><br>　　自是，氵㸒乐无所不至，或吟咏，或局戏，有清谈，皆与众妾在焉。一日，月上忘归，尝有诗云：<br><br>　　共榻清谈花雾浓，并头联句月明中。<br>　　起来一笑同携手，绣谷堂深烛已红。<br><br>　　或宿一院，则各院送茶，婢辈皆待生睡，方敢散归。或生少出，则各院或明烛待之，香薰翠被，任生择寝。或生浴，则众妾环侍如肉屏。或天寒，必三妾共幔。生之家事，各有所司，生不自与，惟吟风弄月、逍遥池岛而已。<br><br>　　一夕中秋，月明如昼，生方与众妾泛舟，忽见西南祥云聚起，鸾鹤旋飞，空中隐隐如有鼓吹。顷间，红光照水，香气逼人。生与芳等视之，见一女子立涯上，呼曰：“祁君，妾复来矣。”生停舟相接，乃玉香仙子也。玉香自袖中出丹一帖授生，且曰：“令家人一服之，皆可仙矣。况道芳乃织女星，贞乃王母次女也，余皆蓬岛仙姬，不必尽述。今欲缘已尽，皆当随公上升。”言毕而去。<br><br>　　生自是飘逸有登天之志，绝欲服气，还精固神，举足能行空，出言可以验祸福。人皆异之。后携芳，贞等人终南山学道，遂不知所终云。