　　法水照形唆谋反<br><br>　　僧术中，有以法咒水。密咒某人心欲何事，后令人自取照之。各随其心之所欲，自现其形。有米春元者，富过百万，田连两府，年逾五十，不思会试，惟安享豪华以为乐。妖僧闻其富，欲骗其厚利也。挟咒水之术，往叩其门，自言能望气，每见此宅，紫气上冲，有鸾凤之彩，此百代王侯之兆。当有立翊运之功、分河山之带砺者。米春元未信，僧曰：“吾传有秘术，以符咒水。能知此生荣枯结果。人但斋戒三日，虔心来照，则今生是何成就。自现于水中。”米乃留此僧，令家下人各斋戒至第三日，注大缸水于庭。僧密语咒水，令诸人自照，米照见，戴了天冠，穿蟒袍，幼子照之亦同。长次二子只纱帽圆帽而已。<br><br>　　米正室照，亦妃冠凤袍，两长妇照，惟珠冠翟服，米大异之。<br><br>　　仅秘于心，后与流寓枝乡官宴会，谈及时事，枝曰：“今并后匹敌，金注支庶，祸之萌孽，必始宫闱，异日不为文皇之喋血，或为沂王府之反召，此鲁婺所深恤者。”米曰：“往者逆晌未萌而折，宸豪已发而摧，国家如天之福，风雨何摇于窗户也？”<br><br>　　枝曰：“不然，文静以监竖倡唐，姚衍以胖僧兴国。若辅之得人，成败安可料也？”米曰：“纵中士有故，水国偏在海隅，必无忧乱离也。”枝曰：“亦难保。谶云某地出天子，江南作战场，正可虑也。”米曰：“使宸豪复兴于今，成败当何如？”<br><br>　　枝曰：“今承平弛兵，更甚于昔。向令宸豪，不久淹南康，某都不诈应反戈，安至以铜钟灰也。”米闻言心喜，又有一僧，能降神附童者，言往来祸福，如声应响，米请降之。密祷以欲图不轨事。神降曰：“金钟兴，玉气旺，清福扶王帝业强。洪流扫荡人安泰，裂土移宫镇远方。”米犹未决休咎，再求明报。<br><br>　　降童喝曰：“此何事而敢絮叨也？”米不敢问，而未解神意，既而渔人于深渊得巨钟，金色烨然，米以为瑞也。召枝某及二僧，决谋逆。欲俟五月某日，五更早，大小官俱出城送万寿表，乃闭四门伏兵城外悉歼之。至四更，兵卒供执事者早起，见城内伏兵处灯火异常，急报军官，调兵捕之。城中扰乱，又遣兵守城，见江中船无数，皆早炊饭城上兵，疑是助乱者。大呼曰：“某人谋逆，被捕获斩首矣。”外伏者，见内无号炮，城上有备。又闻呼喊声，送表官皆不出城，知事必败露，河边数十号船，乘微明时，各各逃散。后官以乱者，作造谋劫库问，捕获数十余人皆斩首。而首逆者，反以不知情为辞，只拟流三千里，而死于道。此传内多隐语，未可明言也。<br><br>　　按：米春元年老巨富，已无心向功名，更何心图王侯？只以咒水妖僧启其端，降神妖僧决其志。又以枝某失职怏怏，襄成大逆。二僧已就诛，而枝某幸脱于网，天何缓讨凶人哉！犹幸圣朝清明，小丑旋殄，固太平之洪福，亦此地民风，素良善忠顺，不当受此叛逆者之荼毒也。然信僧惑邪之祸，亦酷矣。后人其深鉴之，其深戒之。<br><br>　　妖术托梦劫其家<br><br>　　老狐昼伏岩洞，夜出寻食草木之实，有偶于草木中，吸得天地絪缊之精者，便有灵变，能幻化为美妇以迷诱人，采人之阳精，以益其灵通。法师捕得而烹之，和尚如求得狐心，焙而干之，熏以好香，于深山中构一草庐，以狐心奉祀于中，日诵诸般忏文、经卷超度之。夜则群妖众怪，嗥者、呼者、悲者、泣者、叫者、啸者，能为人言，或为蛮语者千怪万状，于草庐外哀吊，极其凄凉。要极大胆之人，方敢中处，吊过七日，亦渐渐稀少。昼夜常诵经作法，备果食供奉，积至四十九日，然后焚了草庐，把狐心领回，香火祀之。如明日欲往见某人，先夜以锦囊盛狐心，置于心上夜必梦妇人领去，先见其人。次日往拜其人，已梦中相会，后有所于求，人必以为异，而多从之。此僧家骗化之一术。<br><br>　　也有富家羊老，生二子，娶二媳矣。蓄积盈余，极是悭吝，分文不肯施舍。忽夜梦两高僧来化缘，次日果有两僧到，容貌俨如梦中所会者，称言：“你取财太急，人多怨气，吾与你有夙缘，特来为你忏悔。”羊老信之问：“忏悔当如何？”僧曰：“你合家当斋戒三日，再买果饼面食，及三牲猪、羊肉，半荤半素，吾为你作法请将，诵经供佛，将生前罪过解释，再祈后增福禄，便家门清吉，死后免堕矣。”羊老依言，斋戒买办。<br><br>　　至第三日又有两僧到，又留相助诵经，至晚来一僧念咒烧符，降遣羊老自跳自喊，取利剑在手，指其妻子曰：“此鬼也。”悉手刃之。又追杀二媳，媳求僧解劝，僧指羊老喝曰：“坐。”羊老遂提剑咬牙，昏昏而坐，不醒人事。四僧入，轮奸二妇讫，以索缚之，搜其家财币，捆作四担，夤夜逃去。　　次日有人入其家者，见羊老披发伏剑，睁眼言严语。急出呼众人看，亲众群拥而入，羊老只说要杀鬼，众向前夺去其剑，呼其名曰：“你何故如此？”羊老渐渐复苏。人又问之，才知应曰：“吾梦见鬼多，正在此杀鬼，得你们叫我醒也。”及入后室，妻与子皆被杀。羊老大哭曰：“此我记得杀三鬼在此，又赶杀二鬼婆，被僧拦开。”及入房二妇皆捆在牀，乃呼邻妇来解之，各称被僧所奸，金银财帛皆收拾去矣。一家痛恨无穷，一边收殓三尸，一边遣人四路赶僧，皆赶上两日路，并不见踪而还。<br><br>　　按：羊老素悭吝，则为富不仁之事有矣，乃僧悚以怨气，便信其说，而留以作福忏悔，则心先自疚故也。僧欲行术劫财，而先形于梦，此亦得狐心引梦之术而用之。彼梦谓高僧，而反为劫僧，不信昼所为，而信夜所梦，亦惑矣。不行善于平昔，而求忏悔于修斋、亦愚矣。今人多残忍不仁，贪暴不义，而欲饭僧供佛，追修忏悔，何异羊老之覆辙哉！甚矣，恶不可为，而僧不可信也。鉴此当为之凛凛。<br><br>　　摩脸贼拐带幼童<br><br>　　往年京城中有幼童出外，尝被人拐带去，寻之又无踪，后累累有之。人多见一僧，摩幼童之脸，则幼童随之而行，既而寻，已失之。故京城盛传，谓之摩脸贼。特在京僧释人多，未察其孰是也。忽宓富人止生一子，出外不返，四下跟寻甚急，各处出偿帖曰，有收留得者，偿银二十两。报信者，偿银一十两。四处挂帖出偿，终莫得下落。住宓家小屋人班八，以淘街为生。一日懒去淘街，往城外晦真庵闲游，转入后室四旁周览，忽破水障中，一小士露头来，班八认是宓家子，忙呼之曰：“家中四处寻你，何故在此？”宓子曰：“僧闭禁我在此，你快来救我。”班八看房门已锁，恐一人难带此子出，谓之曰：“你小心暂在此，吾报你令尊知，即来取你矣。”飞跑而归，报宓老曰：“令郎受禁在晦真庵中，速去救之。”宓老即招五十余人，前后到庵，班八引至庵后房中，打开门认出宓子，又搜出十数童辈。即令众人捆住僧小山，并同庵三人都缚来，状送到官。官先审问众童曰：“汝等如何被引入庵？”众童曰：“和尚以手摩我眼睛，便见两边，背后，都是猛虎、毒蛇，将来咬人、伤人，惟面前一条路，清净好行，我辈只向前走，便到此庵，被和尚幽闭祝”又问曰：“和尚留汝等在庵干何事？”<br><br>　　众童曰：“可恨这秃子，不拘日夜，将我等做苦春，极是疼痛。若不从，便将大杖挞打，众人怕他，只得从他所为。”又问曰：“先拐来的，后必长大，都放在何处去？”众童曰：“有病者，有长大者，和尚说放他回去，未知后都回家否？”官再审僧小山曰：“你拐来众童后病的、长的，都放那里去？”僧不敢应。　　再问同庵三人都云：“毒死埋讫。”官闻言大怒，将小山打四十，同庵者各打二十。曰：“此罪不容于死。”令锁出衙门外，许失童之家群聚手殴，打得身无完肤，有割其阳，塞于僧口者，半日而死。人莫不恨其淫，而快其死。后将其庵焚之，拐带之祸遂息。<br><br>　　按：好男风者，禽犊之行，此僧必有春意之方，非拐诸幼童，无以快其欲。又习得妖法，摩其眼睛，则昏花见怪，故可诱致童男，其罪浮于天矣。积恶贯盈，众戮其身，言之羞口舌，书之污简牍，人谁不切齿之。世有负男子之躯者，其可袭此僧之恶行哉！