　　父寻子而自落嫖<br><br>　　富人左东溪，止生一子少山，常带千金财本，往南京买卖。<br><br>　　既而入院彳亢示毛月华，一年不归。东溪问于人，知子以嫖故，因贪欢忘返。累以信促之归，初犹回音，推托以帐未取完，后信往亦不答。东溪闻其财本，已费过半矣，心中甚怒。欲自往寻之，又思空行费盘缠，乃带三百金货物，雇仆施来禄同往京寻子。人货到京，早有人报知少山云，尔父带货来卖，兼欲寻汝。<br><br>　　少山闻言甚闷，急呼其麻毛惜卿谋之曰：“家父特来催我归，尔计能陷他亦嫖，则我在此可久。不然今须与你别矣。”惜卿曰：“你但深藏此间，勿与相见，我自有理会。”即遣人邀前院荀荣妈来，托他巧为牢笼，荣妈许诺而去。东溪问在京客伙，知子在毛惜卿家、嫖其女月华。径寻惜卿家来，欲呼子归，惜卿出而款待甚恭。东溪曰：“小顽少山在你家，我到京十余日矣，可叫他出来见我。”惜卿悚敬曰：“相公即少山令尊乎？妾幸披云睹日也。令郎前在寒舍两三个月，今月余前，送别久矣。”即唤女月华出见，指曰：“此而翁也。”命下拜，东溪不礼之。又命设席，东溪曰：“吾为不肖子而来，岂索汝酒食乎？速叫儿与我归，亦不消你假意相留。”月华曰：“果是前月已去，云欲收帐回家。若果在此，何敢相瞒？”东溪不信，定要究子下落。惜卿曰：“茅舍只数间，任相公遍搜之。岂能藏得。”月华领东溪入内，四下觅之无踪。东溪大怒曰：“牙人说在此，如何藏开？说这鬼话。若吾儿不见，是你家谋死，必当官告你，着你寻觅。”月华惊曰：“从来院中，那有谋人者，相公勿轻易怪人。”东溪诟骂而出，行过院前，窗内一女，将盆水倾出，淋东溪一身，冠服尽湿。时怒未散问此是谁人家？　　仆来禄曰：“此一行都是乐户人家。”东溪即人其门指骂，荀荣妈出，惊惶问故，知是女荀庆云误倾水淋着，即唤出棒打无数。庆云哀求劝救，东溪亦不睬。荣妈曰：“你好将新服换与相公，向前叩头求救，留在此陪个礼，免后日生祸。”庆云叩头讫，引入内房，取一套新衣与更，跪曰：“我等人家最怕得罪于人，万望海度涵容，恕妾罪过。”东溪曰：“我原不怪你，只衣湿难行。我今换去，明日即送还矣。”拂衣便起，庆云挽曰：“更有杯酒陪礼。若便去，妈又怪责我矣。”东溪曰：“何消酒？”时筵已排到，庆云曲意陪奉，东溪亦放怀乐饮，至晚欲去。庆云恳留曰：“今半载空房，若不宿而去，真对面不相逢也。但宿则嫣欢喜，谓我善留客，此岂费房钱乎？”又饮到二更而睡。东溪思房钱终是还之，且假意不动，以试何如？<br><br>　　庆云偎抱抚摩之曰：“君作柳下惠，坐怀不乱耶。是入宝山空手回也。且暮夜无知，谁奖尔贞节男者。”东溪笑而从之，次日，近午方起，才梳洗罢。酒席已备，慢慢劝饮，弹唱以奉之。<br><br>　　靠晚又欲归，庆云留曰：“肯宿，妈妈甚喜。若一宵而别，真是萍水之逢，落花有意，流水无心也，妾纵奉侍不周，君何不做甘雨济我半载旱人。”东溪又为留一夜，第三日坚要归，求还旧服，庆云曰：“已遣人送往贵寓矣。”东溪曰：“承赐身上服，明日送还。”庆云曰：“只恐不中服，何不收作表记。”<br><br>　　又取出一箱玩物，欲择一件相赠。东溪见箱中皆珠玉宝玩，仅取一牙扇坠，庆云曰：“此不敢奉，此银的敬奉。”东溪曰：“只领你意耳，何必送银物。”庆云曰：“此牙的是礼部公子所赠，旁刻有号，凡孤老所赐，惟银得用。若簪钿诸玩物，须存留之。后日有会，问及即在，方表不忘之意，故不敢转赠于人。此银扇坠乃预打造以回答人者，旁铸有妾名，故愿相赠也。”　　东溪受之而归。明日谓来禄曰：“看妓家极难做，只误倾一盆水，费尽小心承奉人，惟恐不当人意，我岂可过吃他物？我宿两晚，又吃四席酒，以银四两与之。受一银扇坠，以金银玉，三枝簪答之，并这身衣服，你送去还他，我不再去。”原来前两夜来禄亦得婢桂英伴宿，两人情意绸缪，更相舍不得。临行嘱咐曰：“主人若再来嫖，又得再会。”故来禄只愿得主肯嫖，力劝曰：“前日空手去，也这般相敬。今日有银、有簪送他，他不留宿，岂不留酒乎？再吃他何妨？东溪信之，再与仆往，以银簪送之。庆云得了，喜色满面，持入夸与妈曰：“左相公送我银四两，簪三根，非妾取奉得欢喜，岂送许多礼乎？”荀妈亦大喜，出叩谢曰：“本不当受厚礼，既蒙赐，还在寒舍消耍几日。”东溪假辞要回，庆云挽入内房，酒席已备。东溪曰：“又烦宴我，后何以报？”庆云曰：“前日只是赔礼，今日所赐银，已准后帐。”东溪曰：“前银还前，我若嫖，须从今日算起。”由是日夜流连，忘其时月。来禄亦得再与桂英会，二人喜不自胜，侍奉加殷懃，使唤加听命，主仆皆乐而忘归矣。<br><br>　　东溪时或谓仆曰：“当要知止。银费去多矣。”来禄便诱曰：“人有金帛，正要追欢买笑。相公掌许大家，才得此几月快心，纵此银用尽，家中何患无吃着。不及此去老时行乐，人生宁有百年，何必作守银虏也。”东溪心本迷恋，又累被来禄劝诱，并不知回头。不觉半年余，三百金几尽，桂英时向来禄索衣服、簪珥，来禄转求于主，主曰：“亦未知我用多少？须与荀妈算之，然后留盘缠回去。”及算过，已用过三百余两。尽货物还之尚未够，盘费全无辨。来禄曰：“小主本多，可去借些。”<br><br>　　东溪曰：“不好开口，你去婉转言之。”少山知父本嫖尽，抚掌大笑，令月华设席，请父及庆云来饯行。”然后东溪与子默默同归。只谓缘遇使然，不知为计所陷也。<br><br>　　按：尤物移人，丽色倾城，自昔慨之，安有入酛蠖中，而皓然不滓者。东溪非为彳亢示而来，直欲寻子而归。其深知妓之迷人，与嫖之破家审矣。乃入其中，而掘泥扬波，更甚于子。不迩声色。不溺情欲者，能几人哉！孔子曰：“吾未见好德如好色者也。”则贤贤易色者，信难矣。故院中语曰：“不怕你来了乖，只怕你乖不来。”则惟勿蹈其地者，可超然樊笼外矣。<br><br>　　不然，未有不受其羁迷者。