　　林深叶密隐蟾光，独幸幽贞蕴国香。<br>　　暮鼓晨钟作荏苒，何为秉烛不徜徉。<br><br>林者何？林云屏也。其枝繁杂，其叶茂密，势足以蔽兰之色，掩兰之香，故先于兰而为首。兰者何？燕梦卿也，取燕籛梦兰之意。古语云：“兰不为深林而不芳”，故次于林而为二。香者何？任香儿也。其色娇柔，足以夺兰之色。其香霏微，足以混兰之香。故下于兰而为三。合林兰香三人而为名者，见闺人之幽闲贞静，堪称国香者不少，乃每不得于夫子，空度一生，大约有所掩蔽，有所混夺耳。如云屏之于梦卿，所谓掩蔽也。如香儿之于梦卿，所谓混夺也。掩蔽不已，至于坎坷终身。混夺不已，至于悠忽毕世。此真事之无可如何者也。然人非草木，谁能无情，有时感自外至，有时忧从中来，使不设一排遣之法，倘一旦雪冷霜寒，则兰也不空与艾萧同腐也哉！逢场作戏之宣爱娘，随遇而安之平彩云，虽与兰有和不和之异，究其终，则皆兰之可以忘忧，可以为鉴者也。况无往不复，自然之理。啬彼丰此，权自我操。故睹九畹之良田，宿根尚在，国香不泯。谁曰死不如生，妄以得失从违而自汶汶乎！然则林之掩蔽，一如未掩蔽也。香之混夺，一如未混夺也。作如此想，日与宣家姊妹相亲，耘我良亩，任岁丰歉，无容心也，夫复何忧？夫复何感？吁！天地逆旅，光阴过客，后之视今，今之视昔，不过一梨园，一弹词，一梦幻而已，林耶？兰耶？香耶？有其人耶？无其人也？何不幸忽而生，忽而死，等于蜉蝣？又何幸而无贤无不肖皆留姓字于人间耶？<br><br>记得大明洪熙元年，嗣君仁厚，百度维新。一时靖难功臣，受大恩者，正自赫奕。而洪武开国诸人，虽有封爵，只嫡派承袭，其支庶子孙习安好逸，渐至衰微矣。当时有大司空邯郸侯孟征者，上一奏章，其略曰：“臣闻文章取士，原以重夫新材。门第求人，更可励诸旧彦。论修能于草野，不乏鸾凰。程志节于簪缨，尤多骐骥。我太祖皇帝勘定四海，一统千秋，其一时从龙附凤之俊，莫不载书竹帛，带砺河山。乃数十年来，嫡宗相继，嗣厥蒸尝。支庶纷繁，渐臻土芥。恐非所以重国典而敦世臣之谊也。臣请于元功诸臣，支庶子孙，或试以文学，或考以武艺，有一材一技，即行收录。裨祖宗之国祚恒培，勋戚之家声再振，而痈进之风亦少息焉。”<br><br>仁宗准奏。于是查明中山王徐达，开平王常遇春，宁河王邓愈，黔宁王沐英，越国公胡大海，郢国公冯国用，颍国公傅友德，东海公茅成，武定侯郭英，安陆侯吴复，蕲春侯康茂才，沔阳侯丁普郎等六十四户，俱有支庶子孙。内中一人，姓耿名朗字瞒照，泗国公耿再成支孙也。慷慨广交，挥金如土，结识些善武能文之士，义养些清歌妙舞之人。但性不自定，好听人言，以此一生少得人力。母康氏，中年寡居，治家有法，五岁上即令读书，又与他聘下御史燕玉之女。这燕玉字祖圭，世居兰田，进士出身。娶妻郑氏，生一女二男。女名梦卿，自幼即受耿朗之聘，却与耿朗同年正月初七日生辰，比耿朗还长八个月。长男名子知，次男名子慧，俱是梦卿之弟。梦卿自与耿家结亲，已过得十个年头，都皆一十六岁。论梦卿之德，真乃幽闲贞静，柔顺安详，正是将如悦译为邦媛，岂止娇柔咏雪诗。论梦卿之才，颖异不亚班昭，聪明恰如蔡琰，正是深明闺阁理，洞识古今情。论梦卿女工，真天孙云锦，鲛氏冰纨，正是玉笋分开郁岸柳，金针刺出上林花。论梦卿容貌，不数秀色堪餐，漫道发光可鉴，正是比玉香犹胜，如花语更真。康夫人原择于洪熙元年春二月完婚，却因耿朗录用，忙乱间已詄梅。直至四月，方才考校。耿朗高居优等，虚授兵部观政。俟二十岁时，再令任事。康夫人见子得官，不胜欢喜，一时贺客盈门。那郑夫人更喜梦卿尚未出嫁，已先作了六品命妇。就是两家奴婢，亦莫不说燕小姐有福。<br><br>却说耿家择于五月初五日作贺，又定下十五日完婚。于是遍请亲朋，不觉得已至五月。到初二日，就是康夫人胞兄蕲春侯康貔，姨夫信安侯火炎送礼来。初三日，又是耿朗表叔安陆侯吴酉，御史吴维送礼来。其它处送礼者不及细述。初四日方是燕玉家来送礼，康夫人一面命赏来使，一面令收礼物。乃是圆领销金补服一袭，美玉圆板大带一围，回文蝴蝶锦十端，连理鸳鸯癿两副，双南金十锭，如意珠十粒。随即发了回帖，请明日早来。当下耿家一应执事人役，俱皆整齐。晚间忽一老人行至门首，看道：“这宅方位，恐主内助失人。”既又叹道：“不妨，但可惜正房改作厢房也！”门上的人赶去问他，步履如飞，驷马难追矣。过了一宿，至次日贺客皆到。燕玉以新亲坐在首席，其余蕲春侯，信安侯，安陆侯等，俱依次而坐。耿朗伯父泗国公耿忻，叔父太仆卿耿憬，通政使耿怀相陪。酒过三巡，梨园开场先唱《六国封相》吉剧，次后方演《金谷园》全本。是日前厅上金玉交辉，貂蝉满座。后堂中以郑夫人为首，其余薪春夫人肤氏，信安夫人康氏，安陆夫人胥氏，俱依次而坐。下边康夫人及泗国棠夫人，太仆荆夫人，通政合夫人相陪。梨园先唱《宫花报喜》吉曲，后乃作《缇萦救父》故事。高堂上银烛千条，曲槛边纱笼百对。内外箫鼓喧天，欢声动地，粉白黛绿，双双侍女来回。便体清声，对对奚童出入。耿朗两处劝酒，欢喜忘倦。众亲眷直至日落，梨园下场，方才谢席散去。耿忻兄弟，亦各回家。康夫人单留棠、荆、合三夫人商议过礼迎亲坐帐拜堂诸事，自不必说。单讲燕玉，至家中已起初鼓。忽有员外郎钱可用来有紧事相商。燕玉出迎，钱可用就接着说道：“年兄可知贵同寅茅球参奏，上年各省试官多通关节，不公不法，连小弟与兄的名姓都在上面。如今旨虽未下，大约有些不妥。”燕玉道：“目今圣天子在上，你我公不公法不怯，自有公论，且请坐了商议。”二人进厅坐下。钱可用道：“老兄事不宜迟，须防攀扯。”燕玉道：“不妨，咱明日各上一分辩札子。”钱可用道：“札子只可兄自奏得，小弟司员，难于上渎。”燕玉道：“你自写下，咱明日一同奏闻。”钱可用拜谢回家。燕玉连夜写一通札子，次日五鼓，会同钱可用一并奏入。当日却未降旨，燕玉还但然依旧。钱可用坐立不安，饮食俱废。过了四五日，内旨发下：<br><br>“御史茅球所参江南正典试卜大公，副典试金成，衡文多谬，去取不当。虽无实贿，未免赡徇。俱令革职。福建副典试周于利，浙江副典试钱可用，各受赃千两，令严行治罪。正典试燕玉，既与可用同事，而不知其为奸，则疏忽怠玩可知。且与可用会同渎奏，更属胡涂蒙混。令降五级别用。”<br><br>内旨一下，燕玉望阙谢恩，在家候用。众亲皆来慰问，耿家亦不好遽讲婚礼，过了些时，方思再议亲事，内廷忽又发下一旨：“三法司奏：周于利、钱可用指称正典试王得、燕玉皆系知情，今王得已死，家贫无子，免其追问。燕玉交该司严审定拟。”燕家此时上下慌乱，大小啼泣，耿朗亲事，越不可办矣。康蕲春，火信安，吴安陆，吴御史，及耿泗国，太仆，通政诸人，各处疏通。这边郑夫人亦教兄弟郑文关说情面。真乃鲢鲤难分，致使英雄气短。鸾凤倒置，空教儿女情长。