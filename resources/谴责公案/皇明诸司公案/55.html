

						&nbsp;&nbsp;　　开封府中异省有一巨商贾武者，性刚暴，常酗酒。买一婢卢氏，在店中治馔，醉则屡将踢打，不胜其虐。夜住安业坊，投背井中而死。次日，贾武出揭帖曰：“六月十九日夜，有一婢卢氏，鸦髻拳毛，赤脚矮身，逃出不归。有知踪报信者，赏银一两；拾得者，赏银三两。”数日无报。贾武买卖毕，亦旋归矣。本府屠户胡宿，妻索氏，素不洁。胡及舅姑日加笞骂。一日早晨，索氏出汲。宗固方汲水遇之，遂挑之曰：“娘子这等早，可在我家吃汤何如？”索氏曰：“你家有何人？”固曰：“只我自己独居。”索氏氵㸒妇好色，即放桶井边，与之同去。宗固不胜喜悦，便求云雨一番。挺出气力，大战良久。索氏亦喜，事了欲归。宗因不忍舍，即治馔留饮。两意相待，索氏遂安留矣。胡宿见妻久不归，出而寻之。到午间不见，知被人拐带，即出赏帖，四处跟寻，报知于索之父母。父索程曰：“吾女久失爱于舅姑，此必挞死而诈言在逃也。”遂赴县告曰：<br>&nbsp;&nbsp;　　“状告为杀命匿尸事：程女索氏，嫁豪胡□之恶男胡宿。嫌妆奁稀薄，捏外有私通。日加笞骂，拷打如囚。六月二十日，伤重身死。恶□检验，将尸埋没，托言在逃。彼夫同居，逃岂不知？如云早晨，行人满路，逃岂无见？乞法究身死，验伤正法。哀告。”<br>&nbsp;&nbsp;　　胡宿去诉曰：<br>&nbsp;&nbsp;　　“状诉为氵㸒奔反诬事：宿娶索程女索氏，在室有奸，氵㸒性不改。嫌宿家贫，屡求改嫁。今月二十日早晨出汲，从夫拐逃，豪岳反诬杀命匿尸。切娶妻为养，图继宗祀。嫁且不忍，何仇而杀。即误打死，有公姑在，岂无抵饰，何必匿尸？乞天电照诬妄，命豪岳同力缉捕，拘获逃妇，径谓得分。上诉。”<br>&nbsp;&nbsp;　　宗固闻胡索两家汗告，归对索氏曰：“你父告夫家杀人，明日寻出不便，可与你同走。”索氏曰：“可。”遂走到彰德府。时盘缠已尽，宗固曰：“到此已无盘缠，吾又不忍以你嫁人，如之奈何？”索氏曰：“此间无人相识，不如我为娼，接客捞钱度日。”宗固大喜，遂入花街而住。索氏为妓，改名如花。多有子弟来嫖，衣食尽充裕矣。且说开封府安业坊民，呈本坊背井有人死者。官命件作捞尸。吊起，乃是妇人尸，盖贾武之婢也。索程故认为己女，乃抱尸而哭曰：“吾女前日被恶婿打死，投尸井中，今幸寻出也。”胡宿认之曰：“此尸衣服俱非我妻的。且我妻人高头发长，左足无小指。今此尸鸦髻拳毛，赤脚矮身，足指全有，非吾妻必矣。”及官发检果有伤痕，便疑胡宿是打死妻而故不认也。严刑拷勘，胡宿诬服。特暑月热，尸已溃坏，官令件作权瘗城外。适岁冬，朝廷遣使各省恤刑。时刑部郎中边其来开封，看胡宿狱状，即知冤滥。谓巡按安文玉曰：“氵㸒妇必不肯死，其逃拐可信也。”安院坚执不肯改。边恤刑乃令手下遍收各城门所揭诸人捕亡文字。内有贾武逃婢一人，情状与尸状正同。及拘贾武，时已远归矣。于是使前瘗尸者，求原尸以辨真伪，瘗者出曹门涉河东岸，指一新坟曰：“此是也。”发之，乃一男子尸。边恤刑问之。瘗者曰：“方埋时，我问胡索二家讨工值，都不肯出。曰：‘任你不埋，也不管。’那时盛夏，河水方涨，吾辈病涉，因弃尸水中去矣。”边恤刑谓安院曰：“前井中尸果非索程之女尸。此若是他女，必具棺收贮矣，何至任人弃之？”安院心亦知其冤，以未得逃妇，故不肯释。时开封府吏徐绍周，奉差到彰德府公干。闻有新妓如花，姿色出众。徐往宿之。徐素与胡宿邻居，认是索氏，问之曰：“你何故在此？”索氏曰“因今夏被夫打，早出汲水，与人俱逃于此。今夜不要你宿钱，幸勿报知我家。”徐吏知胡宿现成狱在，何忍不言？口虽应曰“吾不言也”，归即言于胡宿。胡宿即告于官。乃差手下同胡宿、徐吏去，径提索氏、宗固而归。以索氏官卖，宗固拟徒。索程坐诬告，而胡宿得释罪矣。边恤刑判曰：<br>&nbsp;&nbsp;　　“审得索氏风情荡逸，水性漂流。意马不拴，拟赴桑中之约；心猿任放，还邀濮上之行。汲水井头，便作墙花惹露；逃至境外，日为陌柳迎春。笑脸倚风前，情动邮亭学士；冶客矫月下，魂牵春梦王孙。尔见金大而好氵㸒，我据王律而行卖。宗固负贩俗子，奔走下厮。秀色堪夸，投甘言而引诱；尤物可爱，擅奇货为生涯。病狂丧心，只图椎饼之醉；忘名殉利，惟愁钱树之颓。尔谓觅得爱卿，不愿封候之贵。岂知拐来逃妇，难逭问徒之奈。索程不咎闺玉之有玷，反怨门楣之无良。引煤招蜂，岂是幽贞兰蕙；拖泥带水，那称窈窕关睢。即女德之未闲，知父教之犹歉。反将贾家之死婢，认为索氏之真骸。告杀命而女犹生，告匿尸而女尚在。悬捏之情可恶，招诬之罪难逃。”<br>&nbsp;&nbsp;　　按：索告杀女而背井，适有女尸，又无人认识，则乘机冒指，人何以辨认！边候知胡宿有父母在，即误杀妻，但托云不孝于舅姑而死之，自不至陷大辟，何必匿尸避检哉！则夫边称氵㸒妇者，倒有可信。又知氵㸒妇必不肯死，则在逃者亦可信。至揭捕亡帖，而贾婢与尸状同形，便疑此系贾婢尸。及再吊前尸，而索父当日不收葬，益知此尸非索女矣。纵不寻出索氏，亦当以疑狱就轻，况得徐吏报出，则边候之明察何神哉！然其巧处，尤在收捕亡帖之一节也。<br>						