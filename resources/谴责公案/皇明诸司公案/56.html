

						&nbsp;&nbsp;　　风翔府沂阳县民祝典、祝编相与锄田，忽见一片大砖，曰：“田中如何有砖？”揭开视之，下有马蹄金一瓮。二人相视默然，欲兜之于己。在上下丘耕田者，闻其说田中有砖，而后遂不语，意其必见有何物，遂聚而观之，果见是金。众皆曰：“见者有份，宜共分之。”祝典自思：“凡捡得物者，自送于官，宜明分一半，又无后患，何肯与尔辈共分，止得一小分哉！”遂倡言曰：“此金是我二人所见，宜与众共数过几锭，交之于官，凭他给赏，可以无患。”众人不敢强分，故过共三百六百十锭，每锭约可十两。次日，二人以一竹杠扛至县，具呈曰：<br>&nbsp;&nbsp;　　“呈为得金交官乞赐给赏事：祝典与编同力锄田。田中掘得黄金一缸，时即与众明数，共计三百六十锭。理合呈明，乞检数收入，明给分赏，庶无混争，以杜骗害。上呈。”<br>&nbsp;&nbsp;　　时林县主看呈，即当堂数过其金，果是三百六十锭。分付曰：“此金多，宜申闻上司，然后给赏你。”又虑藏者主守不严，因使抬入私衙，信宿重视之，则皆为土块矣。林尹大惊异，复拘祝典来语之故。祝典不信，赴按院呈曰：<br>&nbsp;&nbsp;　　“呈为锄田得金交官变土事：典与祝编同众锄田，掘得黄金一缸，不敢私匿，呈明送县。当堂公数，共三百六十锭。今去领赏，县爷称金变土，毫无给领。投天详情，有无变否。凭赐多少，以赏劳力，衔恩感激。上呈。”<br>&nbsp;&nbsp;　　李?公为按院，准其状，委王推官按验。祝典、祝编与众农夫共证是金，如何是土？林尹为众所指，莫能自明。既而逼辱滋甚，遂以易金服罪。虽辞款具存，而金赃未穷隐用之所。复拘系在衙家人，严刑拷问赃金下落，或云藏于粪中，或云投于水中，纷纷枉挠，结成其狱，竞不能得其金。以案椟上闻，李院览之愈怒。俄而因有筵宴，席间语及斯事，众官咸共惊异。惟刑部主事袁滋，时因出使，亦在座中，俯首略无所答。李院目之再三，曰：“林宰莫非使君亲知乎？”袁主事曰：“学生与之素不相识。”李院曰：“闻彼之罪，何不乐之甚？”袁曰：“某疑此事有枉。岂有一二夕便有许多土块换金乎？吾更当计之。”李院曰：“换金、之状极明。若思有枉，更当有所见，非使君莫能探其情伪也。”袁曰：“可试与学生鞠之。”次日，扛瓮土来。袁见瓮大可容二石，而土块几填满矣。问曰：“当日几人用某物扛来？”祝典曰：“我二人，以竹杠扛来。”袁命取出土块，差人往店中取锡倾成锭，与土块形状相等。仅投二百锭，令祝典二人仍以竹杠扛之。其竹坠软下去，二人已不胜其重矣。袁主事曰：“土轻金重。前日本是土块，故二人可以竹杠扛。今锡犹轻于金，二百锭二人便不能扛，况三百六十锭之金乎！此前日是土，而众人目眩矣。”于是，林尹豁然明白。祝典不敢再出一声。而前日在席众官闻之，无不叹羡。李院亦大加赏服。袁主事判曰：<br>&nbsp;&nbsp;　　“审得林沂阳，素敦清节，烙守官箴。因民祝典、祝编锄田得金，呈送县堂收入私衙，明日视之，悉变为土块，而遂疑林之以土易金。夫贮土之瓮，大客二石，而三百六十土块已填满瓮。二农夫以一竹杜而抬之，盖惟土故轻而可举也。今以锡槽二百锭盛之，而二农夫已不能胜，竹杠坠软，况黄金三百锭乎。乃知前日瓮之所贮者，果土也，非金也。以此而坐林以易金之罪，不亦冤乎！然当日众看皆是金者，眩于幻术也。乃若何而以土锭贮于瓮，埋于田；若何而先看是金，后复变土，果孰埋而孰幻之乎？则予不知其故也，以俟后之博物君子。林宜复职如故，祝典亦免诬妄之罪。”<br>&nbsp;&nbsp;　　按：土之变金，金复变土，袁公亦不知其故。至于以锡槽易土块，而二人不胜，便知缸中原是土而非金，则袁公之识见过人远矣。<br>						