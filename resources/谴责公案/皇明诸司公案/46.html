

						&nbsp;&nbsp;　　陈留有一老人尹闻善，年八十五岁，家富无子，止生一女尹闲姬，适本土人张怀宾。后闻善之老妻卒，又继取一妻俞氏，年四十一岁。老人娶妻，只是相伴起居，掌理家务，那有房事。经了两月，并无咸恒之情。俞氏半老之扫，情事尚未能忘。一夕同寝，间谓其夫曰：“老官人有此大家，可惜无子。今精衰力弱，房事都撇了，纵有青春少妇，亦无生育决矣。思量来也似虚过一生。虽金银满箱，死后皆他人之物，有何用处？”尹老叹曰：“吾后生时精力强壮，可以生育。奈先室性严，多怀妒忌，不容纳妾。我亦谓子息有命，免与他争闲气搅闹家，以故早未纳妾。岁月如流，不觉至今。先室虽死，却又老耄，今悔已无及矣。真是孤命，合当如此也。”俞氏曰：“妇人年少时，怪不得他妒忌。到五六十来，该容丈夫纳宠，图嗣息矣。你若六十岁纳妾，今有子亦二十五岁。分明是你当初自误也。”尹老曰：“先室氵㸒妒异常，虽至死尚思专房，他六十岂肯罢休！”俞氏曰：“似我真贞洁也，到你门两个月，只是兄妹，那道是夫妇也。”两老因各讲起少年风情花月之事，不觉尹老惹起老兴，与俞氏云雨一番也。是此老当有嗣，这番就受胎，不数日而尹老死，礼摈已毕。经十月满足，俞氏得生一男，抚养已五岁，前女尹闲姬，恨后母有男，使己不得夺承父业。女夫张怀宾，尤是嗜利无厌之徒，与妻尹氏谋曰：“你父一生无子，后年已八十五，老人精血枯绝矣，死后十个月，你后母方生此幼子，算来正是你父死后有孕，此是与外人奸生之子，难承父业。你系亲女，可却与他均分父业，如不肯，去告后母奸情出来，当官嫁卖，然后你承幼弟来养，则权柄在我你掌握矣。”尹氏信夫之言，去与后母均分家业，俞氏初亦说得好曰：“你是大娘亲女，我儿虽幼，是嫡子承宗，虽无均分之理，可叫族长、叔伯来公议几担妆奁田与你，亦是尹家门面。”尹女曰：“我是父亲血脉，你子是父死十个月后外人奸生杂种，岂有壮年无子，八十五岁近死老人能有子乎！与你均分也十分便宜于你，反说甚嫡子承宗乎！”俞氏以子本是夫脉，被他捏陷，遂大怒曰：“我全不分你，凭你逆天溺女何如，看你张家妇能争得我尹家业否？”张怀宾遂令尹氏去告曰：<br>&nbsp;&nbsp;　　“状告为乱宗顾奸事：氏父八十五岁，继娶俞氏。两月父死，俞母私通外人，再经十月，生一幼子。冒承尹宗，历今五岁。秽行愈彰，累运余财，私顾奸夫。切父无亲子，苦积赢余。氏系亲女，理当得业。氵㸒母乱宗，变乱风俗。乞台洞察假子，严究奸夫。正法惩氵㸒，勿乱尹宗。父业给氏承父香火，世世勿绝。迫告。”<br>&nbsp;&nbsp;　　俞氏诉曰：<br>&nbsp;&nbsp;　　“状诉为枭逆剿孤事。不孝尹氏，谋吞父业，积恨幼弟，百计剿命。思减尹宗，成伊饶富。捏称母奸，诬弟假子。切老夫女妻，岂无生育？悬诬顾奸，亦指何人？乞天明惩不孝，保全尹宗。正分明伦，阴德万代。上诉。”<br>&nbsp;&nbsp;　　本县魏尹提来审问。俞氏曰：“氏嫁两月而夫死，十月而生子，此明是夫亲血脉。今已五年，尹族长幼，并无异议。氏谨闺门，不敢胡乱，此天日所知，邻里所见，岂敢说谎？逆女尹氏，利父财物，妒忌幼弟，妄指母奸，鬼神亦不容他。如或有奸，果是何人？何不明白告出，而以暗昧诬人哉！”尹氏曰：“我父早岁已无子，年上八十五将死之日，岂复能有子？况父死十月之后而子生，非外奸而何？”魏尹以奸无明证，而将死老翁，似亦无子，疑不能决，上之于郡，郡亦不能决，以闻于台省。邴梧为廷尉，乃曰：“吾闻老人家子不耐寒，日中无影，试取而验之。”时八月中，取小儿同岁者，均衣单衣，诸小儿不寒，惟俞氏之子变色；又与诸小儿立日中，惟俞氏之子无影。乃知此子果系尹老亲生，遂以家财悉付于后母之男。而系前女尹氏以诬母之罪。郧侯判曰：<br>&nbsp;&nbsp;　　“审得俞氏为尹之继毋，尹氏为俞之前女。俞氏当中年之岁，嫁上老之夫，甫两月而夫故，经十月而男生。夫老妻幼，岂无生育之功；父故于生，或来猜疑之口。然过老之人，血气已衰，精力已弱，故所生之子，体不耐寒，日中无影。今俞氏之子果然，则尹老之脉的矣。尹氏惟欲利父之财，不顾剿尹之孤。指亲弟为外人，诬继母为有奸夫。诬母则不孝，虐弟则不慈，减宗则无仁，谋财则无义。卑幼诬尊长者，当加凡人一等。前女诬继母者，岂不应服绞刑。”<br>&nbsp;&nbsp;　　自是尹氏拟绞，而俞母外奸之疑，幼子非嫡之诬，始别白矣。<br>&nbsp;&nbsp;　　按：八十以上而生子，世之希有。而邴公之断，亦出创闻。故记之，以助治狱者参断。<br>						