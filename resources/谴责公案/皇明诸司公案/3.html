

						&nbsp;&nbsp;　　湖北人平营，人品卑陋。娶妻元氏，貌美而氵㸒，常不惬其夫，屡欲改嫁，营不肯出。偶有卜者陶训在其家借宿，元氏见其年少俊雅，伶俐豁达，意私爱之。夜间故备酒肉，令夫与卜者饮入内室，元氏复邀夫痛饮，醉扶去睡。见夫睡已浓，遂抽刀杀之。出见卜者曰：“吾夫丑陋，心尝恨之，惟尔青年俊俏，甚中我意，今已将夫灌醉杀之，愿与尔偕往，永为夫妇。贫富相守，才貌相称，不亦美乎！”陶训心思：“此妇真不义，肯忍心杀其夫。”乃问曰：“你杀夫刀在何处？”元氏取而授之曰：“刀在此。”陶训曰：“妇人嫌夫者多，未有忍杀者。今结发夫妇，汝忍杀之，则半路者，后日嫌生爱弛，岂不又杀乎？”元氏曰：“我夫是那样人品，鬼不似鬼者，似你容貌，我愿终身谐老，誓不反目。”陶训曰：“未有人似你歹心者。”遂手接其刀，一举斩之，乃夤夜逃去，复往城中卖卜自若也。有贫民萧迈者，尝在平营家工役。次早，至其家，忽见二尸相枕，流血满地。迈恐累已，即却走而出。适遇和定于路。至午，邻舍不闻平营家人声，聚众人看，见其夫妇并死于地，人惊异之。和定曰：“我早见萧迈自营家出，必是他杀也。”迈不能辩。保甲去呈曰：<br>&nbsp;&nbsp;　　“连佥呈为杀死二命事：王法至严，杀人者死。人命至重，理合呈明地方。平营同妻元氏一家二人，并无闲杂，陡于本日被谁并杀。今早和定见有萧迈自营家出，情若惊惶，未知是否迈杀，有无缘故，乞提究审，明白归结，免贻累众。为此具呈，须至呈者。”<br>&nbsp;&nbsp;　　薛知县提萧迈到。迈曰：“我早入他家，平营夫妇已被人杀死在地，正不知何故也。”薛令曰：“你入他家何干？既见杀死，何不叫众共看？”迈曰：“我常在伊家佣工，偶入而看之，骤见杀死，恐怕惹祸，故不敢喊叫。”薛令曰：“若他人杀，你必敢叫，此是你自杀无疑矣。”用严刑考勘，萧迈不能自明，即自诬服。过数月，胡大巡按临，以萧迈不合连杀二命，将决不待时。陶训闻之曰：“我不可以累无辜也。”遂往自首曰：<br>&nbsp;&nbsp;　　“状首为义杀恶妇事：训因卖卜，借宿平营家。伊妇元氏，夜杀其夫邀训逃走。训恨不义，因杀氏死。今闻蔽罪萧迈，不敢昧心，情愿陈首。有无罪戮，甘受无悔。上首。”<br>&nbsp;&nbsp;　　人方知元氏杀夫而陶训杀氏，萧迈始得昭雪免受大辟矣。胡大巡判曰：<br>&nbsp;&nbsp;　　“审得陶训术精卦卜，气负刚方。道粗涉乎阴阳，不亚季主；言知本乎忠孝，何愧君平。恨凶妇之不良，诛其悖逆；悯庸夫之无妄，雪彼罪愆。烈烈英风，明可并乎日月；堂堂义气，幽何忝于鬼神。元氏就诛，乃杀一不义之妇；萧迈得释，是生一无辜之民。于氏有可死之罪，于陶无擅杀之嫌。宜宽罚僭之条，用为义激之劝。”<br>&nbsp;&nbsp;　　按：此案审者未得真情。而载之者，一以见庸夫当勿留美妇免惹祸殃；一以见氵㸒妇恣行不义，自取戮辱；又以见义士秉贞心正气者，虽陷过误，终无大咎。是可为世之惩劝矣。<br>						