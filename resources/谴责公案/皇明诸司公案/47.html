

						&nbsp;&nbsp;　　天水郡有赵和者，由进士出身，除授江阴县令。以片言折狱，甚着能声。由是屡宰剧邑，皆以雪冤获优考。至于疑似晦伪之事，悉能以情理断之。时有准阴县二农家郑穆、高泳者，东西比庄，俱以殷富货殖。但东邻郑穆诚朴，而家为次；西邻高泳狡猾，而家尤殷。人有送田一庄卖与郑穆者，穆已许买，尚欠银找完价，乃以已之庄券，质于西邻货钱一百万缗，前去添用。其契章甚明，且言来岁赍本以赎券。当日，郑以富家买业质钱相添，耻邀中保同去。只是两相交付，并无人见。及次年至期，郑果备钱赎券。先自纳一百干缗为利。天晚，期明日以余赀交完，换回前券。因隔宿未远，且在通家中，故不令立纳缗之收批。及明日同一常为保中人唐建，及家僮赍资至，算完一百万缗之本，又纳一百千缗为利，带次日所纳共二百千缗矣，然后取前年当契。高泳有意瞒昨日所收之钱，曰：“更少百千缗之数，何不全完？”郑穆曰：“昨日已先完矣，兄何好忘也。”高泳曰：“你今日方还本还利，唐建在见，何谓昨日还也？”遂全不认帐，且无保证，又无簿籍，终为所拒。郑穆无奈，以冤讼于县曰：<br>&nbsp;&nbsp;　　“状告为欺心明骗事：穆旧年将当契借到土豪高泳钱一百万缗，今年对月。先日还钱一百千缗，次日还钱本百万缗讫。外又还百千缗，合前日所交，共二百千为利。殊豪欺心，不认先日百千缗钱，坐契不退，分外需索，利还加二。大理通行，挟契明骗，人心何甘？乞惩欺骗，追还当契。感激上告。”<br>&nbsp;&nbsp;　　高泳诉曰：<br>&nbsp;&nbsp;　　“状诉为负欠刁诬事：乡霸郑穆，先年将契当去泳钱一百万缗，议息加二，手契存证。今还本外，止纳利加一。恃刁返悔，利不完纳。约多还少，舞智笼人。歹捏虚情，告泳挟骗。前济伊急，今以仇报。负心欠钱，刁顽诬生。乞剪刁恶，追还息银。良善得安，奸徒知畏。上诉。”<br>&nbsp;&nbsp;　　范邑宰提审之。高泳曰：“债放加二，洪武准制如此。我吞得郑穆利，岂更分外加取？当日彼同唐建来还，只是百千缗利，彼求我饶利一半。我不肯，便说他前日已还百千，有何人证？”郑穆曰：“我非负心之人，若说加二，岂还你加一？你是狡猾之徒，因先交百千缗时无人证见，便起此骗心。老爷可详情，岂有得他钱济急，不还他利，反敢诬他？天雷亦不容也。”范令曰：“诚疑尔冤，奈先日纳钱，无人在证。不如尔认此百千缗钱，使郑穆重出五万，高泳少得五万罢。”郑穆又诉于州，州亦不能理。闻得赵和政声，乃越江而诉于赵。令曰：“县职甚卑，且复逾境，何能理也？”郑穆冤泣曰：“老爷若不代理，此屈终无由白也。”赵令曰：“汝第止此，试为尔思之。”经一宿，召前问曰：“吾计就矣，尔果不妄否？”郑穆曰：“焉敢厚诬？”赵令曰：“诚如是，则当为尔辨之。”乃召巡捕之干者数辈，资碟至淮阴，曰：“适有寇江者邓匡等，按劲已具。更言有同恶相济者，在淮阴陵乡居住，姓高名泳，形状甚具，请捕送之，以其供结。”是时州郡条法，惟持刃截江者，无得藏匿。故追碟一至，果擒高泳以送。彼自恃无实迹，必与我同姓名者，而误执之耳。亦未甚知惧，至则跪于庭下。赵令厉声谓曰：“人生清平之世，当思耕种自活，何为寇江？”高泳曰：“稼穑之夫，未尝操舟揖，曾寇甚人？此必有人唆陷我耳。”赵今曰：“寇江所分诸赃，皆是金银钱帛，非农家所宜蓄者，汝宜自籍舍之物件、储蓄来，吾自有辨。”高泳乃退将家中所有，以手本开来：稻若干斛，系庄人某等还租者；一绸绢若干匹，系家机所出者；一铜钱若干贯，系东邻某人赎契者；一银器若干件，系某匠造成者，皆一一开具明白。赵令大喜曰：“汝虽非寇江者，何瞒东邻赎契百千缗耶！”遂引郑穆人对。高泳单中已开赎契钱百万零二百千缗，不待再审，遂令检还当契于郑穆，而治高泳以明瞒之罪。赵令判曰：<br>&nbsp;&nbsp;　　“审得高泳巧陶朱之奇胜，志没利薮；析孔仅之秋毫，行同垄断。货悖而入，放利而行。举本以贷，部人巧为蚕食；乘急而邀，倍息大肆鲸吞。念重鲁褒之钱神，爱家兄情无已极。手探郭况之金穴，要子利贪不可穷。今日纳息百千，欺心不认；明日全完本息，执契不还。冈思琐琐取灾，惟务孳孳为利。岂知焚券以赐，薛邑民感孟尝之恩；不闻指?以赠，故交人服公瑾之义。荣夷专利，良失策其必危；宣子为政，郑子产箴其重币。苟取之而非道，纵得之而何安。既犯违禁取利之条，何殊公取为盗之律。瞒利皆从没入，欺心仍坐笞刑。”<br>&nbsp;&nbsp;　　按：赵公之断高泳，与彭公之断赵怿相同，皆以异县骤提，指以贼赃，彼必供出得财之故矣。然赵公必经宿乃得此计，使早闻彭公之案，则不待思索而成迹可法矣。愚故俱表出之，以为设术反赚之助。<br>						