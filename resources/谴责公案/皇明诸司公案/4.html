

						&nbsp;&nbsp;　　安宁县秀才樊士会，豪侠慷慨，喜耽花酒。尝与库吏文达节之妻有往来，外人稔知，而达节殊不觉也。一日，达节与二三道友聚饮酒肆，闻邻店中有二少年相与密语曰：“土包中惟文达节妻真是有貌，每夫往守库，则樊秀才必宿其家，今往来三年矣，未审其夫亦知否。吾与汝去看他一会何如？”文备听得此语，只“樊”字闻之未明，遂含藏在心，竟不出口，归家故语其妻曰：“今复轮我值宿守库，我当去矣。”其夜樊秀才果来，开门而纳，绸缪燕好，何止亲夫妇情意也。至夜三更，达节归家，急敲门曰：“开门，开门！”其妻闻之，语樊秀才曰：“吾与尔相好三年，夫并不知。今忽夜归，身无所逃，不如将床头一把钢刀与你，待我开门，尔从后将夫杀之，又作区处。”樊秀才曰：“可也。”遂按刀在手。及妇开门，达节两步踏进于内，妇反近在门边。时天气昏黑，樊秀才望门边人影，一刀斩之，正中其妇，遂投刀于地，脱身逃去。文达节急呼四邻曰：“有贼！贼杀吾妻！”四邻惊起聚看，曰：“何不扯住贼？”文达曰：“逃去了。”因取刀看曰：“此即吾床头之刀，此果何贼，拿得出来？”四邻曰：“适间只闻你叫门，令政娘子应声开门，又不闻他人声，此刀是你家物，我等何由知谁盗也。”明日，达节陈告曰：<br>&nbsp;&nbsp;　　“状告为贼杀妻命事：达节守库，夙夜奉公。妻独在家，闻有外交。昨晚夜归，妻出开门，陡有藏贼，暗中杀妻，丢刀脱走，邻佑共知。乞穷正贼，究杀命故，殄恶正律。哀告。”<br>&nbsp;&nbsp;　　县主问曰：“你妻与谁人有奸？”达节曰：“人多言之，独我不知。”县主问邻佑干证，邻佑曰：“他为夫者不知，我外人安知。且昨夜叫门时，只闻他妻应声开门。少顷，即叫贼杀其妻，且刀是他床头物，岂贼床头探刀，不杀妇人于房内，而杀于开门见夫之后乎？”县主曰：“此是达节疑妻有奸，故于夜杀之而托言贼也。”遂拟死成狱，解送按院，将赴市就刑。樊士会见之，恻然怜念曰：“我氵㸒人妻，误杀其命。今又陷人夫以偿命耶！纵逃人诛，岂无天谴？”即到官自首曰：“杀文达节之妻者我也。因与彼妻有奸情，恐见获。彼妻授刀于我，令杀而夫，暗中误伤而妇。今反以达节偿命，予窃不忍，故情愿到台，自首待罪。”左按院判曰：<br>&nbsp;&nbsp;　　“审得樊士会，以弟子之员，肆行氵㸒渎。其犯奸罪，一依奸妇之说，欲害人夫。其谋杀罪，二然欲行杀者。脱身之急计，而中情人者，暗中之杀伤，以此蒙罪，彼亦奚辞！今达节不能解杀妻之诬，司刑不能得正凶之身，而士会不忍欺心，自出陈首，是诚心悔往辙之非，舍死激由衷之义者也。此而置之法，孰鼓易恶之民风。相应减之科，少激维新之士行。氵㸒妇之死，自不足惜。杀夫之谋，又幸未成。减死为义士之旌，编管示氵㸒人之戒。”<br>&nbsp;&nbsp;　　此案与胡宪司之有陶训颇同，但此已成奸，又有杀夫之谋，故拟流罪不得全宥，亦当情之议也。<br>						