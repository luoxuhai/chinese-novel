

						&nbsp;&nbsp;　　安吉州富民章守藩，生男国钦，娶宦家女司马氏为妇。妆奁甚盛，护送人役众多。有盗都五?，乘人冗杂，混入新妇之房，潜伏于床下，欲伺夜行窃。其夜，新郎问其妻曰：“旧冬欲完亲，你家何故不允？使我思慕一年，如渴望饮，只觉日长难待也。”新妇曰：“本欲旧冬于归，适我左脚患疮，未能得愈。寻郎中医了一年，至今疮口尚未全痊，以故待今年也。”新郎又问其父母年数、叔伯人等及其家中事务，新妇一一答之。都五?伏在床下，悉皆听得，记忆在心。夜静欲出，不意其家明烛达旦者三夕，因匿不敢动。奈饥饿已甚，只得奔出。家人闻开门声，知是有贼，群然而起，执贼缚之，乱打一番，又欲送官。盗恳乞曰：“我实有罪。但未有所盗，遭捶极矣。幸免闻官，当有以报。若必欲送官惩治，我亦有分辩，岂能遂问我死乎？”章守藩不从，缚送到官。具状告曰：<br>&nbsp;&nbsp;　　“状告为窃盗事：律令最重贼情，窃盗实伤王化。惯贼都五?，剧恶贯盈，怙终不悛。今月十八夜，潜入藩家，挖开寝门。闻声惊起，呼集家僮，当场捉获。不敢私放，缚送究治。乞依律惩恶，除盗安民。上告。”<br>&nbsp;&nbsp;　　以状递上，并将五?绑到堂前。五?即呼曰：“我非盗也，乃医药之郎中。他男妇司马氏在室时生臁疮，命我医治半年，疮口尚未痊愈，故令我相随，常为用药。他嫌男妇不合时出见我，发落我归。向他理取药钱，因致角口，遂发集奴仆缚我为盗，望老爷明断。”守藩曰：“我儿妇才三日前毕姻，未闻有臁疮，亦并无郎中用药。”五?曰：“我非医士，怎知你新妇有疮？若是窃盗被捉，则必有为盗器具，何故空空指民为盗也？”闻县尹曰：“你既在妇家用药，必知他家诸事，你试言之。”五?在床下时，所闻枕席间言甚悉，因历言司马家中长幼人数，并打造妆资之人匠，衣服首饰之数目，甚是详悉。闻县尹信之，逮妇供证甚急。守藩乃厚礼托陈乡官先通关，即免追新妇到官。闻尹不纳曰：“彼告人盗，口称彼是医士，必须他妇到官看有无疮疾，方可证是盗是医。不到何以决得？”守藩甚是忧闷。有一老吏黄子立曰：“此关节惟我能通，但须先封定银。”守藩曰：“即以托陈乡官银三十两封，但要免提小媳。”黄子立与封银在家，即入禀曰：“章守藩告窃盗一起事，要提他妇作证。今牌拘已久，又累次拿限，终不肯到，难以归结。小的冒突禀上老爷，彼新妇初归，即来与盗辩状，不论胜负，辱莫大焉。但我想如盗潜入突出，必不识妇。若以他妇出对，盗若认之，可见其诬矣。此一可免拘新妇，又可赚出盗情，了得一件公事。”闻县尹曰：“你受章家贿赂乎？”黄子立曰：“不敢欺瞒，实谢我银十两。此不枉法，又可助决公事。况彼甘心肯出，非有吓骗，必不至坏衙门名色也！”闻尹曰：“善。可明日即出吊审。”黄吏出对守藩曰：“已准关节，可令一美妓来代之，明日便审。”守藩喜悦。次日，守藩与五?在堂上执辩，两不相屈。国钦早将一幼妓盛服舆，至则堂前拥扶下轿，故作娇羞之态，与国钦跪作一团。闻尹问曰：“五?还是盗乎，抑是医药郎中乎？”妓不应。五?遽呼司马氏之乳名曰：“意娥小娘子，我为你医病，你公公反诬我为盗贼耶？”妓低眼看盗，又不与辩。闻尹见五?不能认新妇，知他是盗矣，故审实曰：“你必医他未久，未曾见功，又多索药钱，故致起争乎？”?曰：“今年在他家医一年，其疮初日大过酒盏，今止疮口未合，缘何不是我功？”闻尹不觉发笑曰：“这奴才真是盗也！你医他一年，又云时时相见，岂不能认得司马氏耶！此乃妓家也，岂是章家新妇来与你对状！”五?情知被赚，缄口无对。闻尹曰：“你何故知司马家事如此详悉？”五?因供出在床下时闻枕间之言如此。闻尹笑指国钦曰：“这新郎亦大老成耳！行事之间，便将新娘家事写在你腹，又致漏在贼腹，致生此奸端。若非黄外郎献策，少不得尔妇要出官，又难以证他是贼。彼外郎虽背地受赂，吾亦不究。但后为新郎者，宜雏些可也。”乃发放章家父子归，将五?责二十拟罪。闻尹判曰：<br>&nbsp;&nbsp;　　“审得都五?不安生理，胡作非为。睥睨贯朽之家，日图鼠窃；窥伺粟陈之室，时肆狗偷。穿壁跨墙，羞耻之心已丧；探囊箧，廉洁之道何存。堕行冥冥，暗室不视神鉴；欲利逐逐，揣然岂惮雷声。乘章宅之成婚，入床下而潜伏。未曾窥见室家之好，已先窃听枕席之言。?夜出欲逃，至人觉被缚。既身为不善，送官府以惩奸；敢藉口行医，指新妇而作征。以害人之恶，诈称济人之名；假卫生之方，暗作逃生之路。尔计诚巧，人察良难。及跪妓妇于公庭，遂呼忆娥之小字。人非素娥，谁比旧日良医；诈出多端，断是积年真盗。但初犯未经前案，日骤获又少真赃。簿示荆笞，姑饶刺字。”<br>&nbsp;&nbsp;　　按：此非闻侯之神断，乃出于黄吏之指示。然可为世之听讼者法，故录之以俟后人推类而明焉。又以见人家吉凶盛事，人役丛杂，宜慎防盗贼之藏匿，及火烛之不虞也。<br>						