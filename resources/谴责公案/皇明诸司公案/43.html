

						&nbsp;&nbsp;　　长垣县乡宦戚世美，家富于财，产业不止十余万。嫡子继礼为太学生，母示以父藏银之所，私兜去银一万两。妾母生子继祚为秀才，甚得宠于父。因继礼私取银之后，父亦另积银一万两付幼子继祚，实则均平，无偏厚薄也。父在日，亲写分关二扇，将产业田宅均分与二子收管。及父故，继礼要求父余银出分。妄母曰：“业次早已分定，银两亦各有定归。尔的归尔，弟的归弟，父所代掌者，乃弟之田租所出自，岂有将弟分银出与尔共乎！”继礼曰：“前日止分田产，银并未分。以我父之家，岂无数万积银乎？”妾母曰：“父一生积银数万，与大娘共埋于地。你都掘去，全无一些分弟。今后那得有银？”继礼曰：“我只纳监，费去父银不过于两，以后父积累年银何可算！今日必须将来均分，难容你子独占。”妾母与弟继祚，自是不听之矣。戚继礼先去大名府告曰：<br>&nbsp;&nbsp;　　“状告为孽庶刁占事：故父家货逾十余万，所积余银不下数万。礼居嫡长，弱冠纳粟，身居太学，不任家务。父宠妖妄，偏爱幼子。先年分关止开田产，余银俱存，议定后分。父病骤故，孽弟继祚刁占独兜，庶反凌嫡，弟得压兄，肥瘠不均，全占难忍。乞吊父账目，稽出入数，明算均分。遗银共沾，粘单上告。”<br>&nbsp;&nbsp;　　戚继祚去汗告曰：<br>&nbsp;&nbsp;　　“状告为霸占轧幼事：鳄兄继礼，倚恃嫡长，贪纵残毒，轹庶孽。父共嫡母，埋银数处，通计三万两有奇。母私亲子，指示继礼。父今病故，伊悉掘去，百十无分。切兄纳监诸费，母私积赢余，祚不敢论。故父厚积，理当共分。嫡庶虽殊，所让尽多。遗银独无，偏厚天渊。乞台垂念祚亦父脉，斧断分给，庶幼沾恩，亡父瞑目。叩告。”<br>&nbsp;&nbsp;　　张大府亲提审之。继礼曰：“吾父私宠于妄，因溺爱少于。前分时，止将田产均分，其银都在，今继祚独谩去。是庶幼更强于嫡长也。彼谓我掘银去，今父虽故，二母共居一房，从何处掘得，有何证据？”继祚曰：“父分我住新屋，身与二母同。兄住祖屋，银必随身。岂有身居兄家，而银藏弟屋者乎？彼取去埋银，邻里都闻，何谓无证？”又问干证时，受继礼贿者为兄；受继祚贿者为弟，皆不得直。张太府已纳两家关节，只大罚其罪，并未动刑，模棱判去。二人不服心，又两相汗告。如此者五年，几经十余断，不能息争。及齐贤为当街御史，继礼、继祚又来告。齐院早闻其争讼累年叠告不休。乃谓之曰：“两兄弟积讼，吾早已访得其实。今当为两判之，求息其争。两人可各将父手分关并籍记、自置物业、大关物件，一一开报来。各处锁钥都交付来。又两家亲丁，不论男女老幼、主婢僮仆，都到衙一审，倾刻即放回，便可永杜争端矣。”两人依命，将两家丁口都抬到衙，以分关锁钥并庄田记籍，尽数递上。齐院问继礼曰：“看汝兄弟分关既均，田宅婢仆亦恰相当，而苦告弟不休者，必谓弟家之银多于汝也。”继礼曰：“故父遗银，皆系弟得。故累告者，正为彼银多也。”齐院曰：“汝弟之银，藏于自家乎？抑寄于外亲乎？若尽搜弟银与你，今后肯息讼否？”继礼曰：“银必在弟家中，不寄在外亲也。若以弟银与我，更多我家数倍。”齐院呼继祚问曰：“汝之告兄，亦必谓兄之银多也。倘以兄银与汝，今还息讼否？”继祚曰：“父所埋银，皆兄掘去，果为银多，故告之。若得兄银共分，于愿足矣，何敢再告。”齐院曰：“继礼既谓弟之家当银多，今以弟之分关、记籍、锁钥悉付继礼，使入居弟之宅，掌管弟之业。继祚既谓兄之银多，亦领兄之分关、锁钥去入居兄之宅，掌管兄之业。如那个再有一句反悔，便抄没其家，将家属尽流烟瘴地方，勿留之以败坏风俗。”即刻命公差押去，两相换易。继礼、继祚出，两家妇女，皆思恋自家器物，都不肯换。乃相与人哭于巡按之前曰：“小的兄弟不肖，不合激恼老爷，今蒙教诲，两相换易，诚至公至明之断，岂敢不遵？奈两妇女都恋自家，器与手熟，居与身熟。从今不敢起讼，愿兄弟各掌己业，勿致相换。如有再争，甘服大罪。愿天台俯循民望。”齐院曰：“吾判已出，不可再移。如不愿换，须籍没家产，各流远地，以儆悖逆兄弟刁讼之风。”两家又叩头求赦。齐院曰：“兄弟本无所争，但财多势大，黩利丧心，下则买赂干证，上则交通关节，自谓终讼无妨，蔑视官府，以为官莫奈尔何也。今断相换，都不愿换，则两家俱富可知。何为汗告累年，岂非多财为崇乎？今据汝两词，俱称父家十余万，其各罚一万充边用，再不得起讼，然后免汝相换。”继礼、继祚心又欲换，却不敢再说，只是从罚。自是亦不敢再讼。齐院判曰：<br>&nbsp;&nbsp;　　“审得戚继礼、戚继祚一弟一兄，虽有嫡庶之分。而共父共脉，何殊手足之亲。兄告弟刁霸父银，独享丰腴；弟告兄私掘地窖，尽窃羡余。根引株连，讦讼累岁。蜗争蚁斗，经断几官。骨肉化为仇雠，同气分为异体。除非两易其产，方可并息其争。兹断彼此换资，便乃复老幼号陛。愿各利其利，各居其居。固知两家之房富则同，亦见二犯之险健相比。皆因财为崇，故以官为尝。宜痛削其无算之资，庶少抑其终恼之性。各罚万金，以充边用。斯明一体，以敦友于。”<br>&nbsp;&nbsp;　　按：二戚构讼，起于继礼先私万金。而继祚亦受万金于父，乃不少屈于兄，故叠讼无已。信乎其多财为崇也。齐院之重其罚，若过于深文，而不合于律。然不重创，则不深惩，何以儆其后哉！是宜省而猛者也。吾谓不独惩二戚当然，凡兄弟之争财而讼者，惟小家而急于衣食，计较铢两，此特渺小之徒，不必厚责。若万金以上者，分产虽小有偏亏，惟在立志自充拓耳。而世之永讼者，多出于富厚之子，皆可重罚以抑其财势，则讼自清矣。此去薪止沸之法也。齐院之判，不特易产一节，能折横逆之徒，而重罚亦良方也。<br>						