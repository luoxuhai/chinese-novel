

						&nbsp;&nbsp;　　关西有伍氏名爱卿者，国色倾城，性情柔婉，雅有风月意趣。其夫与之相爱，朝夕眷恋，情不能舍。因色欲过度，染成痨症而死。伍氏本不能守节，但家长命其待三年服满，然后改嫁。伍氏惟抑郁无聊，度夜如年。时请邻僧员茂者来家诵径。夜深之际，伍氏出灵席奠酒，故挨行僧傍。员茂捻其手不应，奠酒讫，复入内，员茂复捻其手，伍氏亦以手挽之，二人意下都许矣。少顷家人多去打睡，伍氏出招员茂，携入卧房偷情一次。自是，约僧每夜静而来，黎明而去。如此者半年。里人熟知其状，待僧复往，众人早在门外候之。黎明僧出，众人捕之，缚送于官，连佥具呈云：<br>&nbsp;&nbsp;　　“呈为殄氵㸒正风事：僧俗异流，犯奸律重。氵㸒污恶行，渎乱民风。奸僧员茂，罔遵法戒，恣行氵㸒欲，奸宿孀妇伍氏，日出夜往，肆元忌惮。众惧玷坏风俗，会集早候，出门捉获。乞法惩氵㸒僧，远逐境外，庶正纲常，民不禽犊。佥呈。”<br>&nbsp;&nbsp;　　众将呈递上，并僧员茂解到，亦逼伍氏同来执对。时齐华祝为县令，乃讯其情，果皆是实。遂将伍氏与僧各杖八十，仍以伍氏官卖。员茂枷号拟罪，发遣归俗。齐侯判曰：<br>&nbsp;&nbsp;　　“僧员茂既巳脱障入空门，只合木鱼敲夜月。伍爱卿既已居孀明节操，如何锦帐作朝云。红粉多娇，漫学墙花。委砌缁衣秃子，敢为野蝶寻香。一节不终，孰谓空即是色；五除不戒，谁云色即是空。氏着另配良人，僧宜遣归田里。庶几氏作闺中秀，免得僧敲月下门。”<br>&nbsp;&nbsp;　　按：此判亦甚易，而亦记者，所以戒人家有吉凶之礼，昼夜冗杂，宜慎防闺门，勿致酿弊。而寡妇风情重者，不必待三年服满，即期年半载，皆可即遣，勿致生非惹事，反玷家声、败风化也。<br>						