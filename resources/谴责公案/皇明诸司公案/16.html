

						&nbsp;&nbsp;　　广州有尼姑董师秀者，颇有姿色，精工各样针指工夫，性又聪明，亦晓诸佛经咒。化缘惟求度日，不积财帛，有似真修行者，人以此敬重之。遍游诸宦家富室，妇女多有留他学经咒、习女工者。师秀亦肯留情，若人意怠，又飘然辞去。惟好在寡妇家眷恋往来，非在此家，则在彼家，教之念经拜佛，吃素修行，夜则同睡，诸寡妇争爱留之。因此，难得在别家去。有少年胡宗用，见董尼有貌，强抱求奸，董坚拒不从，挨缠已久，胡以手揣其阴，则yang物大且长，乃男子也。疑其男诈为尼，氵㸒乱良家妇女必多。因赴府告曰：<br>&nbsp;&nbsp;　　“状告为假尼乱俗事：彝伦之道，内外为严。坏俗之恶，氵㸒乱为大。奸民董师秀，身本男子，诈为尼姑，遍历富室，私奸民妇，罪恶贯盈。秽风彰彻，不殄灭奸害无已。极乞惩诈杜氵㸒，维风正俗。上告。”<br>&nbsp;&nbsp;　　府准批。刑馆彭节斋为司刑，提来审之。董师秀称：“从幼出家，身本妇人，何谓男子？”彭公命两稳婆验之，都报是妇人也。彭公将责胡宗用诬妄。宗用曰：“不敢欺谩，我亦以为妇人，将调奸之。揣之乃见yang物甚大，此目所见，手所扪，何谓是妇人也？岂一物而两变换乎？”彭公将责二稳婆曰：“此的是男子，汝受他贿，故诬报也。”老稳婆对曰：“我验本是妇人。但我闻世有二形之人，其外是女，可受男交，其内有yang物，亦可出而交女。当令仰卧，以盐肉汁渍其阴，令犬舐之，其形即出。”彭公曰：“你即依此法再去验。”既而验之，其阴中果露男形，如gui头出壳一般。方知宗用所告非诬也。彭公判曰：<br>&nbsp;&nbsp;　　“立天之道曰阴与阳，成人之形为男与女。故阴阳分而有配合，夫妇别而有唱随。今董师秀身带二形，不男不女，是为妖物。所历诸州县富室大家，作过不可枚举，岂可复容于天地间耶！当于额刺‘二形’两字，决杖六十，枷令十日，押在摧锋军寨，终身拘锁，勿放之以为民害。”　　按：此二形之人，本为怪异，世亦时或有之，故记之以示慎守闺门之防。<br>						