

						&nbsp;&nbsp;　　句章县人凌拔，娶妻霍氏，貌美而氵㸒，性甚凶狡。尝嫌其夫年老家贫，且有外交，日夜求嫁。夫惜其美，不忍嫁逐。一夜，夫先睡浓，霍氏持刀杀之，因放火烧舍，乃诈称夫被火死。其夫之弟凌振疑之曰：“岂有火发妇人能走而男子反死乎？吾嫂平日凶泼，兄不肯嫁，今日烧死，必有其故。”乃往县告曰：<br>&nbsp;&nbsp;　　“状告为烧命事：胞兄凌拔，老娶霍氏，貌美凶氵㸒。嫌拔贫难，累求改嫁。今月初七夜，家忽火发，氏独生脱，兄独烧死，不无情弊。恳天严究死故，勘问主使，庶死者无冤，遗者沾德。上告。”<br>&nbsp;&nbsp;　　霍氏之兄霍由，为妹抱诉曰：“状告为仇陷事：氏嫁凌拔，相守无异。恶叔凌振，欺兄慢嫂，累积仇隙。今月初七，火忽夜发，氏幸逃脱，夫恋财物，抢火烧死。振挟仇恨，朦胧控告，有无情弊。夫妇至亲，岂有别害；火势猛烈，安问男女。叩天霹仇电诬，民免陷害。上诉。”时举人张举为县令，吊集来审。凌振曰：“前夜火发，予起看时，只见嫂氏走出，此时便不见兄矣。非兄先已死，而后火起乎？不然何妇人走得，而男子反不免也？”霍氏曰：“夫已同我先走出，后又进房中抢衣物，因被烧死。此时火起胆落，我岂能推夫入火乎？”张尹曰：“此易辨耳。可竖一茅舍分作两间，再取猪二口来，一杀死，放于左间；一生留，放于右间。然后四周积薪烧之，予自有辨。”凌振依命如此烧讫。张尹乃同原、被告去看曰：“左间杀死者，猪口中无灰；右间生烧者，猪口中有灰。盖死者气无出入，故无灰。生者有气叫吸，故有灰。”原、被告都看明了，然后去验。凌拔尸其口中果无灰。张尹曰：“此是汝先杀夫而后放火也的矣。”霍氏不能解辩，乃一一招认伏罪。张侯判曰：<br>&nbsp;&nbsp;　　“审得霍氏虺蜴为心，豺狼成性。花容夸汝独妖娆，爱乘春风；玉貌赛人群氵㸒荡，喜随夜雨。夫年老大，未称窃窕之心；家计贫穷，莫遂风流之愿。欲嫁不从再适，对鸾镜以无欢；番空变作别图，逞獠刀而泄恨。朦胧睡思，那知断送老头皮；缥缈梦魂，谁道破除冤业债。命随剑绝，计复心生，乃纵火焚庐，烧遗骸而灭迹。因诡言惑众，称抢火而夫亡，尔心何残，尔谋何巧！孰意妇生男死，难免人起猜疑；固知先杀后烧，因此口无灰烬。当众既明检验，依律定拟凌迟。”<br>&nbsp;&nbsp;　　按：杀死而复烧尸，此妇之计诚狡。惟张侯以生死二猪辨与众看，则人皆心服，而此妇遂无词矣。后人欲辨生前死后烧尸者，此案可为世鉴。<br>						