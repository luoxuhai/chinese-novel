断云 <br><br>　　一鞠明台如日照，奸夫淫妇罪难逃。<br>　　善人自有龙神护，性命依然状诉包。<br><br>话说东京离城五里，地名湘潭村，有一人姓丘名惇。家以农为业，颇致殷实，遂成富翁，娶本处陈旺之女之妻。陈氏虽则丰姿美貌，却是个水性妇人，因见其夫敦重，甚不相乐。时镇西有一牙侩，姓汪名琦，为人清秀，貌颜精爽，是个风流子弟，常往来丘惇之家，惇遂以契交兄弟情义待之，无间亲疏。<br><br>汪出入稔熟，不时与陈氏交接言语，陈氏甚爱慕之。一日，值丘惇出外，恰遇汪琦来其家，陈氏不胜欣喜，延人房中坐定，对汪云：“丈夫往庄所算田租，一时未还，难得今日尔到此，略闲暇些，有一句话常要说知，权且停待我入厨下便来。”汪琦正不知何缘故，只得应诺，遂安坐等候。不多时，陈氏整备得一席酒，入房中来与汪琦斟酌。酒至半酣，那陈氏有心向那汪琦，乃云：“闻叔叔未娶婶婶，夜来独睡，岂不寒冷乎？”汪答云：“小可命薄，姻缘来迟，衾枕孤眠，是所甘愿矣。”陈氏叹云：“叔休瞒我，男子汉久无妻夜度如年，适言甘愿，乃不得已之情，非实意也。”汪琦初则以朋友义分上，尚不敢发闲言语，及被陈氏以言所戏，不觉心动，乃云：“贤嫂既念小叔单冷，宁肯念我哉？”陈氏云：“我到有心怜尔，只恐叔无心恋我矣。”二人戏谑良久，彼此乘兴，遂成云雨之交。正是色胆大如天，自两下意投之后，情意稠密，但遇丘惇不在家，汪某遂留宿于陈氏房中矣。丘惇全不知觉。<br><br>忽一日，丘之家仆颇知其事，欲报知于主人，又恐主人见怒；若不说知，甚觉不平。值那日丘惇正在庄所与佃人算帐，宿于其家。夜半丘惇谓家仆云：“残秋天气，薄被生寒，未知家下亦若是否？”家仆答云：“只亏主人在外，家下夜夜暖矣。”丘惇怪疑，便问：“尔何如出此言语？”家仆初则不肯说，及其恳切，乃直言主母与汪某往来交密之情。丘闻知，恨不得到天晓。转回家中，见陈氏面带春风，愈疑其事。是夜蘸问汪某来往情由，陈氏故作遮掩模样，乃道：“遇尔不在家时，便闭上内外门户，哪曾有人来我家，而将此言诬我！”丘惇道：“不要性急体实，日后自有端的。”陈氏忧惧不语。<br><br>次侵早，丘惇又经庄所去了。汪琦已来，见陈氏不乐，因问其故。陈氏不隐，遂以丈夫知觉情由告知。汪某云：“既如此，不须忧虑，从今我不来尔家便息此事矣。”陈氏笑曰：“我道尔是个有为丈夫，故从于汝，原来是个没智量之人！我今既与你情密，需图终身之计，心则安矣，缘何就说开交之事？”<br><br>汪云：“然则如之奈何？”陈氏云：“必须谋杀吾夫，可图久远。”汪沉吟半晌，没有机会处。忽计从心上来，乃云：“娘子如有实愿，我谋取之计有了。”陈氏问：“何计？”汪云：“本处有一极高山巅，原有龙窟，每见烟雾自窟中出则必雨，若不雨，必主旱伤。目下乡人于此祈祷，尔夫亦预此会。候待其往，自有处置之计。”陈氏悦云：“若完事后，其外我自调度。”汪宿了一夜而去。次日果是乡人鸣罗击鼓，径往山巅祈祷。丘惇亦与众人随登，恰值汪琦到，就跟着丘惇而行。将近黄昏，众人祈祷先散去，独汪琦与丘惇在后。经过龙窟，汪戏之曰：“窟中有龙露出其爪矣。”惇惊疑探看，被汪乘力一推，惇立脚不住，遂坠落窟中。可怜丘惇因妻之故，丧于非命。正是：万事劝人休碌碌，举头三尺有神明。<br><br>当下汪某谋杀丘惇之后，急走回来见陈氏道知其事。陈氏悦云：“想今生我与你有缘矣。”自是汪某无忌，出入其家，不顾人知。比亲戚问及丘某多时不见之故，陈氏掩讳，只告以出外未回。然其家仆知主人没下落，甚是忧疑，又见陈氏与汪琦成夫妇之事，越是不忿，欲告首于官根究是事。陈氏密闻之，将家仆赶逐出外。<br><br>去后将近一月余，忽一日丘惇复归家，正值陈氏与汪某围炉饮酒，见惇自外入，汪大惊，疑其为鬼，抽身入房中取出利刃，呵叱逐之离门。惇悲咽无所往，行到街头，遇见其家仆，遂抱住主人，问其来由。惇将当日被汪推落窟中之事说了一遍。家仆哭云：“自主人不回，我即致疑，及见主母与汪某成亲，想着用谋如是，待诉之官根究主人下落，竟遭赶出。不意吉人天相，复得相见，当以此情告于开封府，方雪此冤。”丘惇依其言，即具状赴开封府陈告。拯受得状子，审问云：“既当日推落龙窟之际，焉得不死，而复能归乎？”丘悼泣诉云：“正不知因何缘故，方推下之时，窟傍比芦苇，遂傍茅苇而落，故得无伤。”拯又问云：“窟中如何？”惇答曰：“窟中甚黑，久而渐光，且一小蛇居中盘旋不动。窟中干燥，但有一勺之水甚清，掬其水饮，不复饥渴。想着那蛇必是龙也，常祷祝而乞庇佑，蛇亦不见相伤。每窟中轻移旋绕，则蛇渐大，头角峥嵘，出窟而去。俄而雨下，如此者六七日。一日，因攀龙尾而上，至窟外则龙尾掉摇而坠于窟旁。归家，正值陈氏与汪琦同饮，被汪琦用利刃赶逐而出，特来具告。”言罢，不胜悲泣。<br><br>忽一日，拯审实明白，即差公牌张龙、赵虎来丘宅捉拿汪琦、陈氏。是时汪琦正疑惑是事，不提防丘惇的实生还，已具状告于开封府，径差公牌拘到府衙对理。拯问及于汪琦，琦答云：“当时乡人祈祷，各自早散归家，丘惇于黄昏误落龙窟，哪曾有谋害之情？又况其家紧密，往来有数，哪有通奸之情？”<br><br>是时汪琦争辩不已。拯云：“尔若不图其妇，误跌窟中，为何又持刀逐之？谋害之情难抵。”即着公牌去陈氏房中取得床上睡席来看，见有二人新睡痕迹。拯乃证汪琦云：“既论彼此门户紧密，缘何有二人睡痕？分明是你谋陷，幸致不死，尚自抵赖！”因令严刑拷勘。汪琦惊慌，不知所为，只得逐一供招与陈氏通奸害取丘惇情由。拯叠成文案，问汪琦、陈氏皆抵死罪，放还丘惇。